Creierul sau encefalul (lat. cerebrum, grec. Ενκέφαλον, encephalon) reprezintă partea sistemului nervos central aflată în interiorul craniului. El controlează numeroase funcții ale organismului ca bătăile inimii, mersul și alergarea, generarea de gânduri și emoții. Creierul la animalele vertebrate este protejat de cutia craniană, fiind căptușit cu o membrană (meninge).
Într-un creier uman există între 85 și 100 miliarde de neuroni, fiecare dintre ei având cam 10.000 de conexiuni.


== Funcție ==
Creierul funcționează ca un sistem centralizat complex la un nivel superior, ce coordonează comportarea organismului în funcție de informațiile primite.
De fapt, nu toate informațiile de la nervii periferici ajung până la scoarța cerebrală, ci sunt prin împletiturile nervilor (plexuri) reținute la unii centri nervoși externi, precum măduva spinării sau bulbul rahidian. Deci, la unele informații reacționăm inconștient prin reflexe.
La animalele cu un sistem nervos superior, ca și la om, există acest sistem nervos autonom, care funcționează independent de sistemul nervos central (din creier).
Acest sistem nervos autonom coordonează mai rapid, ușurează activitatea cerebrală, care ar fi supraîncărcat de informații, putând ajunge la blocarea activității cerebrale (inhibiția corticală). Printre astfel de reflexe ale sistemului nervos vegetativ se pot aminti: respirația, activitatea cardiacă, digestia, excreția, setea, ca și reproducția (înmulțirea speciei).
Funcțiunea creierului se realizează printr-o rețea densă de neuroni - această activitate a creierului se măsoară prin EEG (electro-encefalo-gramă) - care stabilesc intensitatea biocurenților produși la acest nivel.
Diferențierea structurală și funcțională a celulelor nervoase cu diferite ierarhii pe scara evoluției speciilor se manifestă prin apariția inteligentei și a capacității de a învăța, prin proprietățile plastice neuronale.


== Alcătuire ==

Creierul este format din trei părți principale: anterioară, medie și posterioară. Creierul anterior este împărțit în două jumătăți reprezentate de emisfera cerebrală dreaptă și emisfera cerebrală stângă.
Creierul la vertebrate este alcătuit din:
Prosencephalon (creierul anterior (lobii olfactivi))
Telencephalon sau telencefal (cu 2 emisfere cerebrale)
Cortex (scoarța cerebrală)
Basalganglien (ganglionii bazali)
Limbisches System (sistemul limbic)
Diencefal (creierul mijlociu)
Talamus
Epitalamus
Subtalamus
Hipotalamus (regina glandelor endocrine Hipofiza este legată de hipotalamus)
Metathalamus
În împărțirea didactică a creierului rhombencefalul și mezencefalul sunt de multe ori tratate împreună ca truncus cerebri (trunchiul cerebral).


== Note ==


== Legături externe ==
en Brain Facts and Figures
en Explore the Brain like never before (Creierul la diverse mamifere)
en Brain Myths—Busted, health.msn.com
Din misterele creierului, 15 ianuarie 2012, Oana Antonescu, Adevărul
Din secretele creierului uman: cele două mecanisme care ne controlează viața, 27 februarie 2012, Marius Comper, Descoperă
Creierul ne joacă feste, 6 mai 2011, Marius Comper, Descoperă
Tunningul cerebral: upgradeaza-ti creierul!, 5 februarie 2009, Cecilia Stroe, Descoperă
Atunci cand creierul greseste..., 29 septembrie 2008, Andrada Fiscutean, Descoperă
La rascruce de GANDURI, 9 iunie 2008, Cecilia Stroe, Descoperă
Creierul - un urias adormit, 17 septembrie 2007, Descoperă
Cât de bine te cunoști?, 7 noiembrie 2010, Anca Aldea, Jurnalul Național
„Folosim doar 10% din creier” și alte mituri despre mintea umană, 10 septembrie 2012, Marius Comper, Descoperă


== Vezi și ==
Sistem nervos vegetativ
Neuroștiință