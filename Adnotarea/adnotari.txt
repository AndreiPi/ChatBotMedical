<node parent="root">PROBLEMATICA NEUROCHIRURGIEI</node>



<node parent="PROBLEMATICA NEUROCHIRURGIEI">Definiţie</node>

Neurochirurgia este o ramură a ştiinţelor medicale care se ocupă cu tratamentul patologiei sistemului nervos şi a învelişurilor sale care poate avea indicaţie de intervenţie (chirurgicală). La învelişurile anatomice clasice (meninge), din punct de vedere neurochirurgical se adaugă craniul şi coloana vertebrală, structuri ce alcătuiesc învelişul osos de protecţie al sistemului nervos central. 
Numeroase boli al căror diagnostic şi tratament este asigurat de disciplina neurochirurgicală (traumatisme cranio-cerebrale, accidente vasculare cerebrale hemoragice) în multe cazuri nu necesită tratament operator, totuşi aparţin acestei discipline pentru că supravegherea, măsurile de tratament conservator se fac în mediul neurochirurgical, secţie unde la nevoie o intervenţie chirurgicală se poate practica cu maximă urgentă. 
Ablaţia unui proces expansiv de la nivelul creierului în centrele moderne se face pe baza unui reperaj anatomic precis realizat pre- şi intraoperator cu mijloace neinvazive (computer tomografie, rezonantă magnetică nucleară, neuronavigaţie) şi folosind mijloace operatorii minim invazive (microchirurgie, neuroendoscopie, stereotaxie). Pentru a se ajunge la acest principiu modern oferit de mijloacele tehnologice avansate ale sfârşitului de mileniu, istoria neurochirurgiei a cunoscut un drum îndelungat şi sinuos. 


<node parent="PROBLEMATICA NEUROCHIRURGIEI">Istoric</node>

Descoperirea unor cranii din Neolitic cu trepanaţii atestă practica abordului cranio-cerebral şi a vindecării căii de abord încă din epoca pietrei. Raţiunea religioasă sau curativă a acestor practici preistorice este controversată. Primele scrieri descriind trepanaţia ca instrumentar şi metodă, datează din timpul lui Hipocrate. Totuşi dezvoltarea marcată a cunoaşterii localizărilor cerebrale s-a făcut în secolul XIX ceea ce a permis ablaţia primei tumori cerebrale în anul 1879 pe baza semnelor neurologice şi a cunoştinţelor anatomice. Localizarea leziunii era imprecisă şi sortită erorilor (variaţii individuale, fenomene vasculare şi edematogene la distanţă de leziune, leziuni multiple) motiv pentru care intervenţia chirurgicală avea în primul rând un rol explorator şi apoi terapeutic. 
Primele mijloace de localizare paraclinică au apărut după introducerea razelor X (1895) şi au constat în pneumoencefalografie (1918), angiografie cerebrală(1927), mielografie (1921-1922), îmbunătăţind în mod cert posibilităţile de diagnostic şi reperaj anatomo-chirurgical. Aceste progrese aparţin anilor 1918-1940 şi sunt legate de nume celebre ale neurochirurgilor care le-au introdus sau utilizat (Cushing, Dandy, DeMartel, Clovice Vincent, Frasier, Tonnis). Tehnicile chirurgicale propriu-zise au evoluat de la introducerea electrocoagulării şi aspiraţiei până la progresul modern corespunzător epocii neuroimagisticii moderne. Microneurochirurgia a determinat principala modificare de atitudine, concepţii şi prognostic în intervenţiile neurochirurgicale după anul 1960. Nume celebre se leagă de acest progres al tehnicii neurochirurgicale (Yasargil, Sugita, Drake).
Progresele actuale în domeniul diagnosticului şi tratamentului în neurochirurgie sunt legate de tehnici numeroase dezvoltate sau perfecţionate într-un ritm impetuos în ultimele trei decenii: computertomografia (CT), rezonanţa magnetică nucleară (RMN), computertomografia cu emisie de pozitroni (PET) sau fotoni (SPECT), angiografia cu substracţie digitală, imagistică funcţională tridimensională, ultrasonografia, explorările electrofiziologice; tehnicile intervenţioniste: stereotaxie, neuroendoscopie, radiochirurgie, tehnici endovasculare; terapie biotehnică şi biotehnologică modernă: implanturi şi proteze, terapie moleculară şi genetică, transplanturi celulare şi tisulare. 


<node parent="PROBLEMATICA NEUROCHIRURGIEI">Ramurile neurochirurgiei</node>

Sistemul nervos fiind alcătuit din sistem nervos central (encefal şi măduva spinării) şi sistem nervos periferic, neurochirurgia are 3 ramuri principale: neurochirurgie craniocerebrală, vertebro-medulară şi a nervilor periferici. În afară de aceasta în cadrul neurochirurgiei generale au apărut ramuri specifice unui tip de patologie: neurotraumatologie, neurochirurgie vasculară, neurochirurgia oncologică, neurochirurgie pediatrică şi a malformaţiilor, neurochirurgie funcţională cu subdomeniile ei (chirurgia epilepsiei, durerii, mişcărilor involuntare, psihochirurgie), neurochirurgia infecţiilor sistemului nervos, neurochirurgia spaţiilor lichidiene. Din punct de vedere al tehnicii aplicate la neurochirurgia clasică s-au adăugat microneurochirurgia, neurochirurgia stereotaxică, neuroendoscopia, neuronavigaţia, neurochirurgia endovasculară şi radiochirurgia care au rămas în diverse raporturi cu disciplina care le-a generat. Unele au fost asimilate sau sunt în curs de asimilare în arsenalul neurochirurgical general (microchirurgia, neuroendoscopia, neuronavigaţia) altele tind să evolueze ca subspecialităţi sau specialităţi aparte (stereotaxia, terapia endovasculară intervenţionistă, radiochirurgia). 


<node parent="PROBLEMATICA NEUROCHIRURGIEI">Raporturile neurochirurgiei cu celelalte ştiinţe neurale (neuroştiinţe) şi cu disciplinele de graniţă</node>

Dacă la sfârşitul evului mediu cele şapte ştiinţe erau: gramatica, retorica, dialectica, aritmetica, geometria, astrologia şi muzica, reflectând practic posibilităţile gândirii umane, la ora actuală o clasificare a ştiinţelor este mult mai complexă. Neurochirurgia aparţine neuroştiinţelor aplicative clinice alături de neurologie, neuroanestezia, terapia intensivă neurochirurgicală, recuperare neuromotorie fiecare cu ramurile ei. Între aceste domenii există ramuri de interdisciplinaritate: psihochirurgie, neuropsihologie, epileptologie – chirurgia epilepsiei etc. Dintre neuroştiinţele aplicative preclinice în strânsă legătură cu neurochirurgia enumerăm: neuropatologia, neuroradiologia, neuroimagistica, neuroelectrofiziologia, neurosonografia etc. 
Menţionăm că există şi un alt aspect al patologiei legate de perturbările funcţiilor superioare ale sistemului nervos de care se ocupă psihoştiinţele clinice (psihiatria, psihologia clinică). Între neuroştiinte şi psihoştiinţe există o diferenţă de abordare şi metoda de studiu asemănătoare până la un punct diferenţei între hard şi soft din informatică. Între neuroştiinţe şi psihoştiinte există o zonă de interes comun care se lărgeşte treptat pe măsură progresului cunoaşterii şi a posibilităţilor de investigaţie a substratului neuronal al proceselor psihice (neuropsihologie, psihoneurologie). Din domeniul psihoşţiintelor fac parte un mare număr de ramuri ale psihologiei şi psihopatologiei: a copilului şi dezvoltării, educaţionale, a familiei, lingvistica, a comunicării, socială, a grupului, a subordonării şi conducerii, a genului: masculin/feminin şi a identităţii sexului, a problemei rasiale, a problemei grupului de vârstă, a religiei (spirituale), a imaginii de sine şi autoevaluării, a delimitării şi cooperării, a impulsiunilor şi autocontrolului, comportamentală, analiză şi autoanaliză, a relaţionării, decizională, a consumului, adicţiei, dietei şi creşterii în greutate, nutriţiei şi obiceiurilor alimentare, stressului, psihologia economică, politică, a cunoaşterii, a artei etc. 
Neuroştiinţele aplicative se bazează în mare parte pe cunoştinţele unui alt grup de ştiinţe fundamentale (neuroştiinţe fundamantale) care s-au diversificat enorm în ultima perioadă: neuroanatomia, neurogenetica, neurohistologia, neurobiologia, neurochimia, neurofiziologia, psihochimia, neuroembriologie, neuroanatomie comparată, psiohoneuroimunologie, corticonica (ştiinţa circuitelor corticale) etc. 
Interdisciplinaritatea cu alte domenii medicale a dat naştere la neurooftalmologie, neurootologie, neuroendocrinologie; iar interdisciplinaritatea cu domeniile tehnice a dat naştere la tehnologia neurochirurgicală a instrumentelor, aparaturii, robotizării cât şi cea din implantologia şi protezarea în neurochirurgie. Farmacologia şi biotehnologia cu ramurile lor pătrund de asemenea în câmpul interdisciplinarităţii neurochirurgiei prin domenii ca: neurofarmacologie, psihofarmacologie, transplantul de ţesut nervos, în general problema transplantelor de organe, multe organe transplantate fiind furnizate în urma stărilor finale (moartea creierului) din afecţiunile neurochirurgicale. Aportul altor domenii ca informatica medicală, telemedicina şi managementul sanitar la progresul neurochirurgiei constituie de asemenea un subiect de discuţie. 


<node parent="PROBLEMATICA NEUROCHIRURGIEI">Diagnosticul neurochirurgical</node>

Diagnosticul neurochirurgical se bazează pe examenul clinic şi explorările complementare ca în orice schemă de diagnostic medical. Există particularităţi specifice anamnezei (motivele internării, istoricul bolii, antecedentele personale şi heredocolaterale) la pacienţii neurochirurgicali în funcţie de specificul afecţiunii şi alterarea stării de conştienţă a pacientului care vor fi amintite în capitolele speciale. În cadrul examenului clinic (examenul somatic general, examenul local, examenul neurologic) prezentăm în continuare câteva date de evaluare neurologică, fundamentul diagnosticului neurochirurgical de localizare până la apariţia explorării paraclinice.
<node parent="Diagnosticul neurochirurgical">Examenul neurologic</node>
Evaluarea clinică a funcţiilor sistemului nervos cuprinde o succesiune de capitole: motilitatea, sensibilitatea, reflexele, funcţiile neuropsihice (vorbirea, gnozia, praxia) funcţiile vegetative, evaluarea nervilor cranieni. Fiecare capitol cuprinde mai multe subcapitole care în practică se aprofundează odată cu depistarea unui element patologic în sfera respectivă. 

În capitolul <node parent="Examenul neurologic">motilităţii</node> se evaluează: 
<node parent="motilităţii">Forţa musculară</node> – cerând pacientului să execute mişcări libere, cu sau fără ajutor, sau mişcări contra rezistenţă în diverse segmente. Deficitul total de forţă poartă numele de plegie (monoplegie, paraplegie, diplegie, tetraplegie) iar deficitul parţial, pareză (monopareză, parapareză, dipareză, tetrapareză). Scara obişnuită de evaluare a forţei musculare are următoarele grade: 
5 – <node parent="Forţa musculară">forţă normală</node>
4 – <node parent="Forţa musculară">mişcare posibilă împotriva unei rezistenţe moderate</node>
3 – <node parent="Forţa musculară">mişcare completă posibilă împotriva gravitaţiei, fără altă rezistenţă<node parent="Forţa musculară">
2 – <node parent="Forţa musculară">mişcare completă posibilă dacă se elimină efectul gravitaţiei</node>
1 – <node parent="Forţa musculară">schiţe de contracţie musculară</node>
0 – <node parent="Forţa musculară">flacciditate</node>
<node parent="motilităţii">Tonusul muscular</node>– se apreciază rezistenţa la mişcările pasive. Perturbarea tonusului poate fi sub formă de hipotonie, atonie, hipertonie piramidală (în lama de briceag), extrapiramidală (semnul “rotii dinţate" pozitiv)
<node parent="motilităţii">Troficitatea musculară</node>(atrofia, hipotrofia, hipertrofia) – se apreciază comparativ aspectul musculaturii bilateral
<node parent="motilităţii">Coordonarea musculară</node> se apreciază în cursul diverselor tipuri de mişcări: mersul (ataxia mersului), mişcările unui segment (ataxia relevată de proba indice-nas, călcâi-genunchi), ataxia mişcărilor contrare (adiadococinezia), sau acte posturale: ortostatism (ataxie statică).
<node parent="motilităţii">Iniţierea mişcărilor</node> are diverse tipuri de perturbări (bradichinezie, dischinezie).
<node parent="motilităţii">Mişcările involuntare</node>: tremurătura, convulsie, mioclonie, fasciculaţie cu subtipurile lor se evaluează clinic prin observarea pacientului. 

În cadrul examinării <node parent="Examenul neurologic">sensibilităţii</node> se evaluează toate modalităţile senzitive: <node parent="sensibilităţii">termică</node>, <node parent="sensibilităţii">tactilă</node>, <node parent="sensibilităţii">dureroasă</node>, <node parent="sensibilităţii">proprioceptivă prin atingeri</node> cu <node parent="sensibilităţii">stimuli corespunzători</node>: <node parent="stimuli corespunzători">eprubeta cu apă rece sau caldă</node>, <node parent="stimuli corespunzători">vată</node>, <node parent="stimuli corespunzători">vârf de ac</node>, <node parent="stimuli corespunzători">diapazon</node>, sau prin solicitarea pacientului de a recunoaşte poziţia imprimată de examinator segmentelor corporale. Perturbările senzitive pot fi de tip anestezie, hipoestezie, hiperestezie pentru unul sau mai multe tipuri de sensibilitate. 

<node parent="Examenul neurologic">Reflexele</node>, ca răspuns motor primar la un stimul senzitiv pot fi perturbate în sensul hiporeflexiei, areflexiei, sau hiperreflexiei. Se evaluează <node parent="Reflexele">reflexele osteo-tendinoase</node> (percutarea unui tendon sau a inserţiei tendinoase determină contracţia musculară): <node parent="reflexele osteo-tendinoase">reflexul rotulian</node>, <node parent="reflexele osteo-tendinoase">achilian</node>, etc. şi <node parent="Reflexele">reflexele cutanate</node> (<node parent=reflexele cutanate">abdominal</node>, <node parent=reflexele cutanate">plantar</node>, etc.)
<node parent="Examenul neurologic">Perturbarea vorbirii</node>(afazie, disfazie) poate să intereseze <node parent="Perturbarea vorbirii">emiterea cuvintelor</node> (afazie motorie), <node parent="Perturbarea vorbirii">recepţionarea mesajului</node> (afazie senzitivă) sau ambele componente (afazie mixtă). Se evaluează din discuţia cu pacientul sau prin probe speciale. Limbajul scris poate fi perturbat prin imposibilitatea cititului (alexie) sau prin imposibilitatea scrierii (agrafie). Perturbarea selectivă a calculului matematic poartă numele de acalculie sau discalculie.
<node parent="Examenul neurologic">Gnozia</node> se referă la capacitatea pacientului de interpretare a stimulilor şi perturbarea ei poartă numele de agnozie.
<node parent="Examenul neurologic">Praxia</node> se referă la capacitatea de elaborare a unui plan de mişcare şi la punerea lui în practică (tulburările pot fi de tip <node parent="Praxia">apraxie idiatorie</node>, <node parent="Praxia">perturbarea elaborării planului</node>, <node parent="Praxia">apraxie motorie</node>, <node parent="Praxia">perturbarea execuţiei planului</node>, <node parent="Praxia">apraxie de îmbrăcare</node>, <node parent="Praxia">apraxie constructivă</node> etc.)
Evaluarea <node parent="Examenul neurologic">funcţiilor neuropsihice</node> este importantă şi sub prisma lateralizării emisferice, funcţia vorbirii fiind reprezentată în principal pe emisferul aşa-zis dominant (emisferul cerebral stâng la dreptaci).
<node parent="Examenul neurologic">Tulburările vegetative</node> (sfincteriene, de ritm respirator, vasomotorii, sudoripare, piloerecţia) pot prezenta diverse aspecte: incontinenţa sfincteriană, retenţie sfincteriană, anerecţie, tulburări de ritm respirator etc.
Perturbările principale în domeniul <node parent="Tulburările vegetative">nervilor cranieni</node> sunt:
<node parent="nervilor cranieni">Nervul olfactiv</node>: anosmie, hiposmie
<node parent="nervilor cranieni">Nervul optic</node> modificări de acuitate vizuală: ambliopie, îngustări de câmp vizual: hemianopsie ş.a.
<node parent="nervilor cranieni">Nervii oculomotori</node> (III, IV, VI): diplopie, strabism
<node parent="nervilor cranieni">Nervul trigemen</node> cu cele trei ramuri: oftalmic, maxilar superior şi maxilar inferior, poate fi afectat senzitiv (hipoestezie sau anestezie în teritoriul respectiv) sau motor (afectarea masticaţiei).
<node parent="nervilor cranieni">Nervul facial</node>– pareza facială.
<node parent="nervilor cranieni">Nervul acustico-vestibular</node>: anacuzie, hipoacuzie, hiperacuzie, ataxie vestibulară.
<node parent="nervilor cranieni">Nervii IX, X şi XI</node> sunt implicaţi în fonaţie şi deglutiţie: disfonie, disfagie pentru lichide şi pentru solide.
<node parent="nervilor cranieni">Nervul hipoglos</node> – pareza linguală unilaterală.

<node parent="Diagnosticul neurochirurgical">Sindroame neurochirurgicale</node>
Semnele neurologice sumare descrise se asociază în diverse <node parent="Sindroame neurochirurgicale">sindroame neurologice</node> care oferă posibilitatea stabilirii unui diagnostic topografic mai mult sau mai puţin precis al leziunii. Sindromul piramidal (pareză, spasticitate, hiperreflexie osteotendinoasă, reflex cutanat plantar în extensie – semnul Babinski) semnifică o leziune în lungul întinsei căi piramidale (cortexul prerolandic – neuronul motor medular). Pentru stabilirea localizării în lungul unei atât de întinse căi se caută semne suplimentare. Alte sindroame pot avea o valoare localizatorie mai mare şi în general sunt denumite <node parent="Sindroame neurochirurgicale">sindroame focale</node>:
<node parent="sindroame focale">sindrom cerebelos</node> - ataxie, hipotonie; 
<node parent="sindroame focale">sindrom de unghi ponto-cerebelos</node> – hipoacuzie, ataxie cerebeloasă, eventual pareză facială de aceeaşi parte ş.a.
<node parent="sindroame focale">sindromul prefrontal</node> – tulburări psihice de tipul dezinhibiţiei prin perturbarea autocontrolului (moria).
<node parent="sindroame focale">Sindromul prerolandic</node> – hemipareză spastică, crize convulsive localizate în membrele paretice (crize jacksoniene motorii)
<node parent="sindroame focale">Sindromul de lob parietal</node> – agnozie, hipoestezie, anestezie
<node parent="sindroame focale">Sindromul de lob temporal</node> – crize epileptice complexe psihomotorii, psihosenzoriale (afectarea iritativă a hipocampului), hemianopsie (afectarea radiaţiilor optice), afazie receptivă (afectarea centrului înţelegerii cuvintelor - centrul Wernicke).
<node parent="sindroame focale">Sindromul de lob occipital</node> – iluzii vizuale, anopsii, cecitate
<node parent="sindroame focale">Sindromul medular transvers total</node> – tetra/paraplegie, anestezie pentru toate modurile de sensibilitate sub nivelul leziunii, tulburări sfincteriene.
<node parent="sindroame focale">Sindromul Brown-Sequard</node> – (de compresiune medulară laterală) – hemiplegie şi hemihipoestezie tactilă şi proprioceptivă ipsilaterală, hemihipoestezie termoalgică controlaterală.

În afară de sindroamele neurologice focale deficitare sau iritative (epileptice) în neurochirurgie se evaluează <node parent="Sindroame neurochirurgicale">sindromul de hipertensiune intracraniană</node>, <node parent="Sindroame neurochirurgicale">sindromul cefalalgic</node>, <node parent="Sindroame neurochirurgicale">sindromul comatos</node>, <node parent="Sindroame neurochirurgicale">sindromul meningial</node>, <node parent="Sindroame neurochirurgicale">sindromul comiţial</node>, <node parent="Sindroame neurochirurgicale">ictusul</node>, <node parent="Sindroame neurochirurgicale">sindromul vertebral</node>, despre care vom prezenta detalii suplimetare în capitolele specifice. 
Sindroamele epileptice focale se caracterizează prin manifestări motorii, senzitive, senzoriale sau neuropsihice corespunzătoare descărcării hipersincrone, autoîntreţinute a unei populaţii neuronale dintr-o anumită zonă corticală. Teoretic aceste sindroame reprezintă inversul sindroamelor deficitare. Cele mai cunoscute crize epileptice focale sunt crizele jacksoniene motorii (convulsii faciobrahiale unilaterale cu extensie posibilă în hemicorpul respectiv), crizele jacksoniene senzitive (parestezii faciobrahiale), crize de baraj verbal, crize adversive, crizele epileptice temporale (crize complexe tip “dreamy state").

 Efectuarea examenului neurologic necesită experienţă şi tact pentru a găsi funcţiile neurologice perturbate, pentru a stabili gradul perturbării, pentru a încadra simptomele în sindroame focale. Culegerea acestor date, în mod practic, nu se efectuează în succesiunea didactică prezentată, ci intr-o succesiune economică în funcţie de poziţia pacientului. Pentru a câştiga timp şi pentru a nu pierde colaborarea cu pacientul plictisindu-l, la poziţia de pornire a examinării - ortostatism cu picioarele lipite, braţele întinse înainte, cu palmele în sus degetele răsfirate şi ochii închişi, se evaluează: echilibrul static, troficitatea şi tonusul muscular, mişcările involuntare, forţa la membrele superioare, apoi reflexele, sensibilitatea şi coordonarea la membrele superioare, mersul. Se cere pacientului să se aşeze şi se examinează nervii cranieni, apoi cu pacientul culcat se evaluează forţa segmentară, sensibilitatea, coordonarea şi reflexele la membrele inferioare. Se pot da teste pentru afazie, gnozie, praxie, în timp ce medicul analizează investigaţiile paraclinice. O astfel de evaluare durează mai puţin de 10 minute şi poate fi dezvoltată în direcţia deficitului găsit pentru a o completa cu semne neurologice de fineţe care în final pot conduce la un diagnostic exact. 
În ciuda valorii sale certe, diagnosticul clinic, topografic şi etiologic al leziunii neurochirurgicale este rareori un diagnostic de certitudine. 
<node parent="Diagnosticul neurochirurgical">Explorările paraclinice</node>
Explorările paraclinice în neurochirurgie s-au perfecţionat enorm de-a lungul timpului, în zilele noastre problema diagnosticării leziunii neurochirurgicale fiind practic cvasitotal rezolvată în prezenţa mijloacelor tehnice moderne. 
Descoperirea şi introducerea în medicină a <node parent="Explorările paraclinice">razelor X </node>(1895, Rontgen) a permis apariţia şi dezvoltarea neuroradiologiei. Din punct de vedere istoric amintim <node parent="Explorările paraclinice">ventriculografia şi pneumoencefalografia</node>(Dandy, 1918): evidenţierea radiologică a poziţiei şi formei sistemului ventricular după contrastarea acestuia prin introducere de aer prin puncţie ventriculară (ventriculografie) sau respectiv subarahnoidiană (pneumoencefalografie). <node parent="Explorările paraclinice">Angiografia cerebrală</node> (E. Monitz, 1927) vizualizează radiografic arborele circulator cerebral după injectarea unui produs de contrast iodat la nivel carotidian sau în artera vertebrală. Injectarea se poate face prin puncţie directă a vasului la gât sau preferabil prin cateterism femural (Seldinger). <node parent="Explorările paraclinice">Mielografia</node> (Sicard, Forestier, 1921,1922) a permis evidenţierea stopului sau a ancoşei pe care o compresiune radiculo-medulară o determină la nivelul coloanei substanţei de contrast. Toate aceste investigaţii, considerate astăzi invazive, au permis progresul neurochirurgiei în perioada 1920-1970 depistând un mare număr de pacienţi cu indicaţie operatorie şi oferind o localizare relativ exactă pentru reperajul anatomochirurgical. 
Inventarea şi apoi introducerea <node parent="Explorările paraclinice">neuroimagisticii neinvazive</node>: <node parent="Explorările paraclinice">tomografia cu emisie de fotoni</node> (Kuhl s.a., 1963), <node parent="Explorările paraclinice">computertomografia </node>(Hounsfield, 1967), <node parent="Explorările paraclinice">rezonanta magnetică nucleară </node>(Damadian, 1971), <node parent="Explorările paraclinice">tomografia cu emisie de pozitroni </node>(Sokolov, 1977) şi dezvoltarea <node parent="Explorările paraclinice">angiografiei cu substracţie digitală</node> (Crummy, 1980) au modificat radical protocoalele diagnostice şi apoi pe cele terapeutice din neurochirurgie au simplificat radical protocoalele de diagnostic în AVC.
Alte investigaţii ca cele din domeniul neuroelectrofiziologiei, deşi au un lung istoric (potenţiale evocate – Caton, 1975, electroencefalograma – Berger, 1929, înregistrări intracerebrale – 1931) s-au perfecţionat şi modernizat în ultimii ani permiţând monitorizarea electro-fiziologică intraoperatorie complexă (potenţiale evocate auditive, somestezice, motorii), diagnosticul de precizie pre- şi intraoperator al focarelor epileptogene etc. Explorarea ecografică în neurochirurgie (neurosonografia, Dussik: 1937, 1948) s-a lovit de problema obstacolului cutiei craniene pentru ultrasunete. Au fost iniţial posibile investigaţia poziţiei liniei mediane, studii transfontanelare la sugari, reperajul intraoperator al leziunilor ecogene profunde, apoi examenul Doppler al vaselor mari de la baza gâtului (de ex. diagnosticul neinvaziv al stenozei de carotidă). Aparatura modernă permite investigaţii de structură, investigaţii ale fluxului sanguin, evaluarea vasospasmului (Doppler transcranian, Aaslid, 1981).
Progresele ultimilor 20 de ani se referă la perfecţionarea metodelor imagistice, a neuroimagisticii tridimensionale, a imagisticii virtuale şi neuronavigaţiei. 


<node parent="PROBLEMATICA NEUROCHIRURGIEI">Principii de tehnică neurochirurgicală</node>

Odată diagnosticată cu precizie o leziune neurochirurgicală (tumora cerebrală, hematom intracranian, anevrism intracranian, compresiune medulară etc.) nu este şi rezolvată din punct de vedere terapeutic. Progresul mijloacelor intervenţioniste minim invazive a fost pe măsura progresului imagistic. În ultimul timp noi metode alternative sau complementare în special din domeniul terapiei biotehnice (implanturi şi proteze) sau a celei biotehnologice (terapie moleculară, genetică, transplant celular sau tisular) tind să se dezvolte. 
Ca şi în alte boli, în neurochirurgie tratamentul poate fi curativ, funcţional, simptomatic şi paleativ. Evacuarea unor hematoame, ablaţia totală a tumorilor benigne, cliparea anevrismelor, ablaţia compresiunilor medulare de etiologie benignă sunt câteva exemple ale curei chirurgicale complete ce oferă şansa însănătoşirii pentru un mare număr de pacienţi. Cu toate acestea tumorile maligne la nivel cerebral şi vertebral, sechelele traumatismelor craniocerebrale şi vertebromedulare grave, ale accidentelor vasculare cerebrale rămân probleme nerezolvate sau rezolvate parţial. Într-un mare număr de cazuri terapia intensivă, terapia medicamentoasă, radioterapia, terapia recuperatorie, balneofizioterapică, igienodietetică, pe scurt terapia conservatoare au ameliorat prognosticul funcţional sau au prelungit şansa şi durata supravieţuirii în funcţie de etiologia cazului. Pe de altă parte terapia intervenţionistă chirurgicală, în mod <node parent="Principii de tehnică neurochirurgicală">classic</node>, avea trei alternative:
<node parent="classic">Ablativă</node> – evacuarea unui proces expansiv intracranian sau a unei compresiuni vertebro-medulare
<node parent="classic">Reconstructivă</node> – sutura sau grefarea nervilor periferici, reconstrucţia vasculară (excluderea anevrismelor şi malformaţiilor arterio-venoase cerebrale din circulaţie, endarterectomia stenozelor, sau anastomoze pentru îmbunătăţirea hemodinamicii cerebrale), reconstrucţia durei mater sau a învelişului osos al sistemului nervos central (cranioplastie, instrumentaţie spinală, reconstrucţie vertebrală) etc.
<node parent="classic">Funcţională</node> – distrugerea sau stimularea cu electrozi profunzi a unor centri sau căi nervoase normale pentru ameliorarea unor funcţii perturbate de obicei la alt nivel, sau pentru ameliorarea unor simptome incurabile în chirurgia durerii, a mişcărilor involuntare, chirurgia epilepsiei, psihochirurgie.
Alternativa modernă a acestor procedee deja clasice o constituie <node parent="Principii de tehnică neurochirurgicală">terapia biotehnică şi biotehnologică</node>:
<node parent="terapia biotehnică şi biotehnologică“>Înlocuirea organului bolnav cu o proteză</node> – un exemplu clar îl constituie proteza discului intervertebral care preia toate funcţiile biomecanice ale discului normal, proteza vizuală cu microprocesor şi electrozi implantaţi în lobul occipital, unele neuroproteze auditive.
<node parent="terapia biotehnică şi biotehnologică“>Înlocuirea organului bolnav cu o grefă</node> – grefa osoasă în stabilizarea vertebrală, grefa de ţesut nervos în tratamentul bolii Parkinson, perspectiva transplantului celular în transsecţiunea medulară.
<node parent="terapia biotehnică şi biotehnologică“>Terapia moleculară şi genetică</node> – inducerea angiogenezei în teritorii hipoirigate, inducerea creşterii şi remodelării neuronale în zone de distrucţie tisulară nervoasă, inhibarea factorilor de proliferare vasculară şi celulară în tumorile maligne cerebrale.

<node parent="Principii de tehnică neurochirurgicală">Noţiuni de tehnică neurochirurgicală clasică</node>: <node parent="Noţiuni de tehnică neurochirurgicală clasică">instrumentar</node>, <node parent="Noţiuni de tehnică neurochirurgicală clasică">aparatură</node>, <node parent="Noţiuni de tehnică neurochirurgicală clasică">tehnici puncţionale</node>, <node parent="Noţiuni de tehnică neurochirurgicală clasică">aborduri craniene</node>, <node parent="Noţiuni de tehnică neurochirurgicală clasică">aborduri spinale</node>
Introducerea încă din secolul trecut a anesteziei, asepsiei şi antisepsiei au constituit premizele devotării chirurgiei moderne şi a apariţiei neurochirurgiei. Problemele particulare ale hemostazei la nivelul ţesutului cerebral şi a căii de abord neurochirurgicale au fost rând pe rând ameliorate de introducerea aspiraţiei, electrocoagulării iniţial monopolară apoi bipolară, folosirea de ceară de albine pentru hemostaza la os. 
Principalele tehnici puncţionale în neurochirurgia clasică se referă la <node parent="tehnici puncţionale">puncţia lombară</node>, <node parent="tehnici puncţionale">puncţia arterială carotidiană</node>, <node parent="tehnici puncţionale">vertebrală</node>, <node parent="tehnici puncţionale">puncţia ventriculară</node>, <node parent="tehnici puncţionale">puncţia biopsie vertebrală</node>.
Tehnica operatorie cranio-cerebrală de bază o constituie craniectomia sau craniotomia (voletul osos) care constă în vizualizarea suprafeţei cerebrale prin rezecţie craniană, respectiv prin decuparea unui volet osos. <node parent="aborduri craniene">Straturile anatomice</node> ce urmează a fi traversate de acest abord sunt: <node parent="Straturile anatomice">pielea</node>, <node parent="Straturile anatomice">epicraniul</node>, <node parent="Straturile anatomice">craniul</node>, <node parent="Straturile anatomice">dura mater</node>. Efectuarea voletului osos în mod clasic se face prin găuri de trepan unite cu fierăstrăul filiform Gigli. Pentru leziunile profunde se practică o incizie sau excizie corticală (cerebrotomie sau cerebrectomie). Tehnica a fost îmbunătăţită de craniotoamele şi drilurile moderne care înlocuiesc trepanul manual scurtând durata intervenţiei şi oferind posibilitatea unor rezecţii osoase cu risc minim în vecinătatea sinusurior venoase durale, a structurilor bazale. O serie de fixatoare şi depărtătoare multiarticulate autostatice permit o bună poziţionare şi o expunere adecvată a câmpului operator cu retracţie cerebrală minimă. 
Principala cale de abord vertebro-medulară în neurochirurgia clasică o constituie laminectomia (rezecţia arcului vertebral posterior sau a unei porţiuni a acestuia). Structurile anatomice străbătute de calea de abord sunt: pielea, ţesutul celular subcutanat, aponevroza, scheletizarea arcurilor posterioare, rezecţia osoasă şi a ligamentelor galbene cu expunerea durei mater. 
În a doua jumătate a secolului s-a produs extinderea continuă a diversificării căilor de abord: aborduri craniene bazale, abordul transsfenoidal, aborduri stereotaxice, aborduri vertebrale postero-laterale, costotransversectomie; anterioare şi antero-laterale iniţial cervicale, apoi toracale transpleurale, lombare retro- sau transperitoneale.

<node parent="Principii de tehnică neurochirurgicală">Neurochirurgia miniminvazivă</node>
O serie de progrese tehnologice au permis reducerea distrugerilor tisulare pentru crearea căii de abord către leziune cât şi ablaţia leziunii cu respectarea integrităţii structurilor vasculare şi nervoase vecine: 
<node parent="Neurochirurgia miniminvazivă">Microneurochirurgia</node> necesită folosirea microscopului operator neurochirurgical: sistem binocular ergonomic pentru operator şi ajutor, iluminare coaxială, mărire 5-30 de ori, distanta focală 25-45 cm adaptabilă, mobilitate a axului vizual în toate planurile facilă şi sistem de blocare în poziţia dorită, posibilităţi de transmisie video a imaginii, de ataşare a micromanipulatorului laser. Această tehnică a solicitat miniaturizarea şi diversificare instrumentarului (instrumentar de microneurochirurgie), cunoştinţe noi de microanatomie şi concepţii noi în atitudinea terapeutică faţă de o gamă relativ largă de <node parent="Microneurochirurgia">boli</node>: <node parent="boli">anevrisme intracraniene</node>, <node parent="boli">malformaţii arteriovenoase cerebrale</node>, <node parent="boli">tumori de la baza craniului</node>, din apropierea zonelor cerebrale elocvente, a sinusurilor durale. 
<node parent="Neurochirurgia miniminvazivă">Stereotaxia</node> permite abordarea unor leziuni profunde mici pentru evacuarea conţinutului lichid al unor leziuni (chişti, abcese, hematoame), biopsia tumorilor sau a unor lezizuni neclare imagistic, distrugeri funcţionale cu ajutorul unei canule ce pătrunde printr-o trepanaţie minimă. Ghidajul către ţintă pe baza unor repere radiologice şi a unor complicate calcule matematice de la începutul metodei este astăzi înlocuit cu ghidajul imagistic precalculat. Cadrele de stereotaxie ataşate capului bolnavului asigură repere fixe pentru acest ghidaj precis. 
<node parent="Neurochirurgia miniminvazivă">Neuroendoscopia</node>, în principiu cu aparatura endoscopică modernă uzuală, permite intervenţiile în ventriculii cerebrali, inervenţii mixte, microscopie-endoscopie pentru vizualizări ale unghiurilor dificile ale leziunii, aborduri spinale transperitoneale sau transpleurale ablative sau pentru implantarea instrumentaţiei spinale.
<node parent="Neurochirurgia miniminvazivă">Monitorizarea intraoperatorie</node>. Asigură evitarea lezării zonelor elocvente prin depistarea şi înregistrarea activităţii acestora, înregistrarea conducerii spinale a influxului nervos (potenţiale evocate auditive, somestezice motorii) etc. Perturbările înregistrărilor atrag atenţia asupra necesităţii de a schimba direcţia abordului sau poziţia depărtătorului pentru evitarea lezării structurilor nervoase elocvente, funcţionale din vecinătatea tumorii.
<node parent="Neurochirurgia miniminvazivă">Tehnologia neurochirurgicală</node> a inventat şi inventează continuu aparatură în sprijinul rezolvării minim invazive: cavitron (distrucţie ultrasonică prin efect de cavitaţie cu aspiraţia detritusului tisular rezultat), laser (folosit pentru coagulare, vaporizare, ratatinare).
<node parent="Neurochirurgia miniminvazivă">Neuronavigaţia</node>: sistem de ghidare pe bază de imagistică virtuală a poziţionării instrumentelor în raport cu imagistica preoperatorie a pacientului.
<node parent="Neurochirurgia miniminvazivă">Terapie endovasulară</node>: embolizări cu particule sau cleiuri sintetice, aplicări de stenturi, balonaşe, spirale metalice pentru rezolvarea diverselor leziuni vasculare prin intermediul cateterismului arterial şi al controlului radiologic (anevrisme, stenoze vasculare, spasm vascular, malformaţii arterio-venoase).
<node parent="Neurochirurgia miniminvazivă">Imagistica intraoperatorie</node>: computertomografie intraoperatorie, angiografie intraoperaorie, rezonanţă magnetică nucleară intraoperatorie (open MRI).
<node parent="Neurochirurgia miniminvazivă">Radiochirurgie</node>: distrugerea unui volum precalculat în interiorul sferoidului cranio-cerebral prin intersecţia razelor la acest nivel. Cantitatea de iradiere devine destructivă prin intersecţie şi sumare la nivelul leziunii şi inofensivă la nivelul multiplelor trasee de străbatere a creierului normal. Diverse tipuri de iradiere sunt folosite: gamma-knife, accelerator liniar de particule, radiaţie beta. 



<node parent="PROBLEMATICA NEUROCHIRURGIEI">Implanturi şi proteze în neurochirurgie</node>

Diverse implanturi aduc o suplinire funcţională şi/sau anatomică mai mult sau mai puţin completa şi complexă deschizând perspectiva progresului protezării sistemului nervos. Protezele externe sunt de asemenea folosite.
<node parent="Implanturi şi proteze în neurochirurgie">Instrumentaţia spinală</node>.
<node parent="Implanturi şi proteze în neurochirurgie">Înlocuitorii osoşi</node>.
<node parent="Implanturi şi proteze în neurochirurgie">Sistemele de drenaj ventriculo-peritoneal, ventriculo-cardiac în hidrocefalie</node>.
<node parent="Implanturi şi proteze în neurochirurgie">Sisteme de drenaj ventricular extern</node>, <node parent="Implanturi şi proteze în neurochirurgie">monitorizarea presiunii intracraniene</node>, <node parent="Implanturi şi proteze în neurochirurgie">monitorizarea tisulară cerebrală biochimică</node>(histamină, piruvat, lactat, oxigen etc.). 
<node parent="Implanturi şi proteze în neurochirurgie">Clipurile anevrismale, stenturile vasculare, grefele vasculare sintetice</node>.
<node parent="Implanturi şi proteze în neurochirurgie">Implanturi în grefa de nerv</node>.
<node parent="Implanturi şi proteze în neurochirurgie">Materiale de cranioplastie şi duroplastie</node>.
<node parent="Implanturi şi proteze în neurochirurgie">Pompe cu medicamente</node>.
<node parent="Implanturi şi proteze în neurochirurgie">Electrozi interni de stimulare sau înregistrare</node>.
<node parent="Implanturi şi proteze în neurochirurgie">Cilindrii cu radioizotopi pentru brahiterapia tumorilor cerebrale</node>.
<node parent="Implanturi şi proteze în neurochirurgie">Biomateriale chirurgicale uzuale</node>: fire de sutură, pelicule şi bureţi hemostatici, etc
<node parent="Implanturi şi proteze în neurochirurgie">Orteze spinale</node>.
<node parent="Implanturi şi proteze în neurochirurgie">Neuroproteze senzoriale</node>.
<node parent="Implanturi şi proteze în neurochirurgie">Neuroproteze motorii</node>.
<node parent="Implanturi şi proteze în neurochirurgie">Robotul pentru locomoţie cu preluarea greutăţii corporale</node>.
Problematica protezării şi implantologiei neurochirurgicale va fi dezbătută pe larg în capitolul respectiv.


<node parent="PROBLEMATICA NEUROCHIRURGIEI">Atitudinea diagnostică şi terapeutică în neurochirurgie. Noţiunea de fereastră terapeutică. Timp util neurochirurgical</node>

Mulţi pacienţi neurochirurgicali prezintă suferinţe acute (traumatisme craniocerebrale grave, hematoame intracerebrale primare sau secundare rupturilor malformaţiilor vasculare, sindroame de angajare în diverse procese expansive intracraniene. Din momentul îmbolnăvirii şi până la instituirea măsurilor terapeutice de terapie intensivă şi de intervenţie chirurgicală există un interval de timp liber (vidul terapeutic) care poate determina agravarea pacientului prin apariţia suferinţei cerebrale secundare, în final cu consecinţe fatale dacă nu a fost la timp contracarată. În acest fel terapia se adresează la doi factori: 
<node parent="Atitudinea diagnostică şi terapeutică în neurochirurgie. Noţiunea de fereastră terapeutică. Timp util neurochirurgical.">Suferinţa primară</node> – <node parent="Suferinţa primară">contuzia cerebrală</node>, <node parent="Suferinţa primară">hematom intracranian</node>, <node parent="Suferinţa primară">tumora cerebrală</node>.
<node parent="Atitudinea diagnostică şi terapeutică în neurochirurgie. Noţiunea de fereastră terapeutică. Timp util neurochirurgical.">Suferinţa secundară</node> – <node parent="Suferinţa secundară">edem cerebral</node>, <node parent="Suferinţa secundară">sindrom de angajare</node>, <node parent="Suferinţa secundară">hipertensiunea intracraniană</node>, <node parent="Suferinţa secundară">fenomene ischemice</node> şi hemoragice de trunchi cerebral. 
Momentul în care se poate interveni pentru prevenirea sau limitarea suferinţei secundare poartă numele de “fereastra terapeutică". Menţinerea oxigenării şi perfuzării normale a crierului, menţinerea presiunii intracraniene sub 20 mmHg fac parte din măsurile ce se impun în acest interval. Cu cât instituirea terapiei este mai tardivă (vidul terapeutic mai îndelungat) cu atât există riscul depăşirii intervalului în care terapia ar mai putea fi eficace. Instituirea terapiei dincolo de perioada ferestrei terapeutice când pacientul prezintă deja leziuni ireversibile de trunchi cerebral nu reprezintă, decât un gest teatral, lipsit de eficienţa terapeutică. Nu trebuie mizat pe faptul că la unii pacienţi tulburările vegetative lipsesc, respiraţia şi circulaţia fiind menţinute natural chiar dacă pacientul prezintă alterarea stării de conştienţă şi o leziune neurochirurgicală acută. Prevenirea agravărilor este o atitudine superioară expectativei cu instituirea terapiei numai după ce agravarea clinică s-a produs. Pacienţii veniţi în stare deosebit de gravă nu trebuie abandonaţi atâta timp cât nu s-a instalat moartea creierului. Nu există criterii stricte pentru stabilirea cu exactitate a apariţiei leziunilor ireversibile de trunchi cerebral atâta timp cât nu s-a instalat moartea creierului. 
<node parent="Atitudinea diagnostică şi terapeutică în neurochirurgie. Noţiunea de fereastră terapeutică. Timp util neurochirurgical.">Intervalul chirurgical util</node> este perioada de timp pe care evoluţia bolii o acordă neurochirurgului pentru ca leziunea să fie extirpată înainte de apariţia consecinţelor ireversibile ale suferinţei cerebrale. Dezangajările foarte rapide în unele procese expansive cu fenomene de angajare, decomprimările imediate la pacienţi cu hipertensiunea intracraniană (ablaţia procesului expansiv sau craniectomii decompresive) au salvat mulţi pacienţi consideraţi irecuperabili pe baza criteriilor clinice existente. Efectuarea operaţiei după expirarea timpului util neurochirurgical are drept rezultat obţinerea eventual a unei imagini computertomografice de control superbe la un pacient care va deceda în scurt timp.
Din aceste motive în cazurile de urgentă eşalonarea explorărilor trebuie să respecte intervalele amintite uneori gesturile terapeutice precedând orice evaluare paraclinică. Chiar un examen clinic sumar la un sindrom de angajare posttraumatic recent instalat, sugestiv pentru hematom intracranian obligă la trepanaţia exploratorie şi decompresivă imediată dacă starea pacientului nu permite nici o amânare a intervenţiei pentru eventuale investigaţii suplimentare. Chiar şi pacienţi mai puţin gravi la care riscul temporizării este foarte crescut pot avea o evoluţie neaşteptat de proastă în cazul tergiversării explorărilor şi amânării intervenţiei pentru momentul în care imagistica devine completă. Contradicţia între nevoia de a opera cât mai repede şi nevoia de a opera cu un diagnostic şi un reperaj cât mai precis trebuie rezolvată în funcţie de particularităţile cazului şi a condiţiilor concrete de dotare şi organizare a serviciului neurochirurgical. 
Detalii asupra protocoalelor de îngrijire a urgenţilor neurochirurgicale sunt prezentate în capitolul respectiv.



<node parent="PROBLEMATICA NEUROCHIRURGIEI">URGENŢELE NEUROCHIRURGICALE ŞI PROTOCOALE TERAPEUTICE ÎN NEUROCHIRURGIE</node>





<node parent="URGENŢELE NEUROCHIRURGICALE ŞI PROTOCOALE TERAPEUTICE ÎN NEUROCHIRURGIE">Ghidurile terapeutice - standarde – recomandări – opţiuni</node>

Esenţialul în neurochirurgie este căutat de orice tânăr rezident ce intră în domeniu sau de specialiştii celorlalte discipline implicate în colaborarea pentru rezolvarea patologiei neurochirurgicale. Esenţial despre o boală este să ştim dacă este curabilă sau incurabilă, variantele evolutive, posibilităţile de ameliorare, calea optimă de diagnostic (neinvaziv şi precis) avantajele şi riscurile fiecărei metode terapeutice etc.
Cititorul se aşteaptă probabil să găsească în acest curs un standard pentru fiecare afecţiune neurochirurgicală, o cale optimă diagnostică şi terapeutică. Din păcate multe date fiziopatologice în afecţiunile neurochirurgicale rămân incerte, neclare neinfluenţabile sau parţial influenţabile terapeutic. Limitele acestor cunoştinţe şi limitele posibilităţilor tehnice restrâng secvenţele de îngrijire din circuitul unui pacient neurochirurgical care pot fi optimizate (standardizate).
De pildă, Societatea Internaţională de Neurotraumatologie recunoaşte trei tipuri de indicaţii în ghidul managementului neurotraumatologic:
<node parent="Ghidurile terapeutice - standarde – recomandări – opţiuni">standarde</node>: indicaţii cert demonstrate ca benefice şi astfel considerate obligatorii
<node parent="Ghidurile terapeutice - standarde – recomandări – opţiuni">recomandări</node>: indicaţii care par să amelioreze cazul dar nu au fost validate în toate studiile şi există situaţii particulare la care s-ar putea să nu se aplice
<node parent="Ghidurile terapeutice - standarde – recomandări – opţiuni">opţiuni</node>: indicaţii care au un suport ştiinţific pentru a fi aplicate dar a căror validare practică nu s-a dovedit dar nici nu s-a infirmat în studiile existente. 

În neurotraumatologie <node parent="standarde">menţinerea presiunii intracraniene sub 20 mmHg</node> este un standard, <node parent="recomandări">menţinerea presiunii de perfuzie cerebrale peste 70 mmHg</node> este o recomandare, iar <node parent="opţiuni">corticoterapia</node> o opţiune.
În plus, orice ghid terapeutic trebuie adoptat sub rezerva mijloacelor tehnice şi a experienţei de care dispune un anumit centru de neurochirurgie. Impunerea ca standard a monitorizării presiunii intracraniene şi a ventilaţiei asistate la traumatizaţii cranio-cerebrali gravi este iluzorie într-un serviciu care nu dispune de mijloace financiare pentru a se dota cu sisteme de monitorizare a presiunii intracraniene, cu aparate de ventilaţie asistată, dozarea gazelor sanguine, oxigen.
Impunerea ca standard a reducerii în urgenţă a fracturilor-luxaţii de coloană cervicală într-un centru care nu dispune de experienţa necesară acestei manevre terapeutice este de asemenea sortită eşecului, cel puţin până în momentul în care echipa respectivă nu îşi formează experienţa necesară.
Protocolul diagnostic şi terapeutic al unei echipe neurochirurgicale riscă să dea rezultate neaşteptat de proaste când este implementat în altă echipă fără a ţine seama de particularităţile acesteia ca pregătire, dotare tehnică, motivaţie, organizare, populaţie deservită etc.
Neurochirurgia nu poate funcţiona fără aceste protocoale, fără convingerea echipei că pentru pacientul care intră în circuitul unui anumit protocol se oferă şansa maximă de ameliorare sau vindecare. Aceste convingeri nu trebuie adoptate dogmatic. Studiind un manual al cunoştinţelor de bază în neurochirurgie nu înseamnă că devenim experţi în domeniu.
Numeroase detalii cu particularităţile lor fiziopatologice trebuie respectate pentru adaptarea unui protocol neurochirurgical la un caz clinic particular, pentru evitarea introducerii forţate a cazului clinic într-un tipar rigid. Uneori un detaliu este mai important decât schema generală de îngrijire a cazului. După cum nu poate funcţiona fără un bagaj de cunoştinţe esenţiale, tot astfel neurochirurgia nu poate funcţiona fără evaluarea detaliilor (particularităţilor).
Specialiştii care colaborează cu neurochirurgul în echipa interdisciplinară trebuie avizaţi de acest aspect pentru a nu lua decizii greşite, substituindu-se raţionamentului neurochirurgical.


 

<node parent="Ghidurile terapeutice - standarde – recomandări – opţiuni">Noţiunea de urgenţă neurochirurgicală</node>
 Conform legislaţiei din 1999 lista urgenţelor medico-chirurgicale majore cuprinde: 
<node parent="Noţiunea de urgenţă neurochirurgicală">catastrofe</node> (urgenţe “în masă") 
<node parent="Noţiunea de urgenţă neurochirurgicală">urgenţe colective</node>
<node parent="Noţiunea de urgenţă neurochirurgicală">urgenţe individuale</node>

În cadrul urgenţelor individuale majore fac parte şi afecţiuni din diverse domenii ale neurochirurgiei: 
<node parent="urgenţe individuale">neurotraumatologie</node>: traumatisme cranio-cerebrale, fractura de coloană vertebrală, fracturi deschise ale membrelor cu afectarea pachetului vasculo-nervos, politraumatisme cu implicaţie neurochirurgicală
<node parent="urgenţe individuale">neurochirurgie vasculară</node>: accidentul cerebrovascular acut (în primele 24 de ore)
<node parent="urgenţe individuale">comele</node>
<node parent="urgenţe individuale">convulsii</node> (crize grand mal, starea de “rău convulsiv")

În cadrul <node parent="Noţiunea de urgenţă neurochirurgicală">urgenţelor medico-chirurgicale de gradul II</node> figurează:
<node parent="urgenţelor medico-chirurgicale de gradul II">discopatia lombară în criză</node> (lumbago sau lombosciatică)
<node parent="urgenţelor medico-chirurgicale de gradul II">ischemie cerebrală tranzitorie în criză</node>
<node parent="urgenţelor medico-chirurgicale de gradul II">agitaţii psihomotorii</node>
<node parent="urgenţelor medico-chirurgicale de gradul II">agresaţii minori</node>(contuzii, echimoză, hematoame, fracturi închise simple)

După legislaţia anterioară (1977) în cadrul urgenţelor medico-chirurgicale erau trecute şi următoarele sindroame cu implicaţie neurochirurgicală: 
<node parent="Noţiunea de urgenţă neurochirurgicală">paraplegia</node>
<node parent="Noţiunea de urgenţă neurochirurgicală">sindromul de hipertensiune intracraniană</node>
<node parent="Noţiunea de urgenţă neurochirurgicală">sindromul confuzional</node>

Urgenţele neurochirurgicale sunt dificil de definit căci pacienţi în stare aparent bună se pot deteriora rapid până la deces (pacientul care “vorbeşte şi moare" din neurotraumatologie, moartea subită la ruptura sau repetarea rupturii anevrismale, angajările cerebrale din unele procese expansive, instalarea sau agravarea bruscă a unor deficite neurologice prin deplasarea, “alunecarea", leziunilor vertebrale instabile). În principiu în categoria urgenţelor neurochirurgicale intră mai multe categorii de <node parent="Noţiunea de urgenţă neurochirurgicală">afecţiuni</node>: 

afecţiuni <node parent="afecţiuni“>care necesită intervenţie neurochirurgicală imediată</node> pentru salvarea vieţii pacientului (pacienţi comatoşi sau precomatoşi cu procese expansive intracraniene: hematoame intracraniene traumatice, hematoame intracraniene primare – în special cele lobare, tumori cerebrale cu sindrom de angajare – edem cerebral, chist lichidian, hemoragie sau necroză intratumorală ş.a.).

afecţiuni cu risc vital imediat <node parent="afecţiuni“>care necesită investigare neuroimagistică, neuroterapie intensivă şi supraveghere strictă</node> în mediu chirurgical pentru o eventuală intervenţie de urgenţă la nevoie: traumatisme cranio-cerebrale grave şi medii fără hematom asociat în momentul examinării, hematoame centrocerebrale, hemoragii subarahnoidiene

afecţiuni <node parent="afecţiuni“>care necesită intervenţie neurochirurgicală cât mai precoce</node> posibil pentru prevenirea agravărilor cu risc vital, a agravării deficitului neurologic sau a transformării unui deficit neurologic reversibil într-un deficit ireversibil. Contradicţia (dilema) atitudinii faţă de aceşti pacienţi constă în faptul că o intervenţie imediată poate fi agravantă dacă nu se desfăşoară în condiţii optime (de obicei operaţiile planificate se desfăşoară în condiţii mai bune decât cele în urgenţă: echipă odihnită, instrumentar, aparatură pregătită, tactică operatorie prestabilită. În plus pacientul poate fi labil vegetativ, neechilibrat hemodinamic şi electrolitic, structura nervoasă lezată sau comprimată instabilă, predispusă la agravări secundare grave (prin edem, vasospasm, reactivitate microvasculară şi neuroinflamatorie neadecvată faţă de traumatismul operator şi anestezic). Pe de altă parte amânarea operaţiei până la condiţii optime din punct de vedere al pacientului (neuronal, somatic general) şi al condiţiilor operatorii, poate duce la complicaţii grave: 
repetarea rupturii anevrismelor intracraniene
alterarea stării de conştienţă până la comă şi deces
permanentizarea sau agravarea unor deficite neurologice la pacienţi conştienţi dar cu procese expansive intracraniene (hematoame, tumori etc.) 
permanentizarea sau agravarea unor deficite în fracturile-luxaţii vertebrale
permanentizarea sau agravarea unor deficite în sindroamele de compresiune medulară (para/tetrapareze) 
permanentizarea sau agravarea unor deficite în compresiunile radiculare (hernii de disc cu sciatica paretică/paralitică recentă, sau cu sindrom de coadă de cal). 

	În practică dilema intervenţiei neurochirurgicale precoce sau întârziate în anevrismele intracraniene rupte şi în fracturile-luxaţii vertebrale a ridicat numeroase dispute. Condiţiile operatorii anestezice şi de terapie intensivă fac posibilă intervenţia precoce cu risc minim în serviciile bine dotate. Când aceste condiţii lipsesc (în condiţii suboptimale) evaluarea momentului operator se face în funcţie de particularităţile fiecărui caz şi de experienţa echipei neurochirurgicale respective.

<node parent="afecţiuni“>Pacientul care “vorbeşte şi moare"</node> constituie un capitol al neurochirurgiei care atrage atenţia asupra riscului etichetării ca minore a unor suferinţe neurochirurgicale încă nesupravegheate până la ieşirea din faza acută (traumatisme cranio-cerebrale) sau până la elucidarea diagnosticului (hemoragii subarahnoidiene, sindroame de hipertensiune intracraniană, sindroame convulsive. Factorii implicaţi în deteriorarea masivă, bruscă a unui pacient neurochirurgical cu stare clinică bună pot fi multipli: edem cerebral, criză convulsivă, vasospasm, ischemie cerebrală, repetarea hemoragiei prin ruptură vasculară iterativă, accident embolic sau cardiac intercurent, sporire brusc de volum a unui proces expansiv (hematom, tumoră, chist etc.), hidrocefalie acută, decompensarea unei hipertensiuni intracraniene compensate prin manevre de diagnostic sau îngrijire neadecvate, angajări cerebrale etc. Toţi aceşti factori trebuie luaţi în consideraţie la decizia de internare - tratament ambulator, continuarea supravegherii – externare, investigaţii suplimentare – clasarea diagnosticului, pentru diferite categorii de pacienţi: traumatisme cranio-cerebrale minore şi moderate, crize comiţiale, deficite neurologice tranzitorii, sindroame de hipertensiune intracraniană incomplete, hemoragii subarahnoidiene de cauză nedeterminată, hidrocefalii aşa zis compensate ş.a.
Instalarea bruscă a unui deficit neurologic de tip medular (para/tetrapareză) trebuie privită cu aceeaşi seriozitate ca şi problemele vitale de la punctul precedent. Decompensarea compresiunii medulare după puncţie lombară sau mielografie sau instalarea unei compresiuni acute prin hematorahis la pacienţi sub tratament anticoagulant sau postoperator poate avea un prognostic dezastruos în lipsa unei <node parent="afecţiuni“>decompresiuni imediate</node>. Deşi compresiunile radiculare au şanse mai bune la o decompresiune chiar întârziată (faţă de compresiunile medulare), nu se poate miza pe aceasta în cazul unui deficit important brusc instalat, decomprimarea de urgenţă fiind recomandată ori de câte ori este posibil. 

În continuare prezentăm unele probleme ale managementului neurochirurgical şi ale managementului sanitar în câteva categorii de afecţiuni mai des întâlnite în practica neurochirurgicală. Datele generale asupra acestor afecţiuni pot fi revăzute la capitolele respective.

<node parent="root">SINDROMUL COMATOS</node>




<node parent="SINDROMUL COMATOS">Definiţie</node>
<node parent="Definiţie">Date de anatomofiziopatologie</node>

Criteriul principal pentru a afirma că un pacient se află în stare de comă îl constituie abolirea stării de conştienţă cu absenţa reacţiei de trezire şi orientare. Această definiţie diferenţiază coma de stările de alterare a stării de conştienţă (somnolenţă, confuzie, obnubilare, stupoare, torpoare s.a.). 
Stării de comă îi corespunde afectarea sistemului reticulat la nivel de trunchi cerebral, în timp ce afectarea diencefalică a acestui sistem ar fi răspunzătoare de stările de somnolenţă. Eventualitatea în care emisferele cerebrale se află într-o suferinţă globală profundă cu stare de comă în absenţa suferinţei sistemului reticulat activator ascendent de trunchi cerebral, este în general neobişnuită pentru neurochirurgie. 
Sistemul reticulat activator ascendent de la nivelul trunchiului cerebral poate fi evaluat numai prin semnele clinice directe (abolirea reacţiei de trezire, a celei de orientare, abolirea stării de conştienţă) sau prin semnele de vecinătate (suferinţa structurilor nervoase vecine, în speţă a nucleilor nervilor cranieni şi a centrilor vegetativi). Până la ora actuală nu există o modalitate paraclinică de investigare a sistemului reticulat care să ne permită evaluarea gradului şi tipului de suferinţă (reversibilă, ireversibilă, globală, sectorială). Intricarea acestui sistem printre alte structuri nervoase sub forma unei reţele difuze de conexiuni neuronale îl face inaccesibil imagisticii actuale sau înregistrării cu electrozi profunzi în practica medicală.
Abolirea reacţiei de trezire şi orientare corespunde scoaterii din funcţie a sistemului reticulat mezodiencefalic. Siderarea funcţională sau leziunea (reversibilă, parţial reversibilă, ireversibilă) a sistemului reticulat poate însă să îmbrace şi forme mai severe când se extinde la regiunea pontină şi bulbară. Acestei extensii îi corespunde gradul de profunzime al comei. 











<node parent="SINDROMUL COMATOS">Clasificare</node>

După <node parent="Clasificare">clasificarea Arseni</node> există patru grade de comă: (al cincilea grad fiind moartea creierului, deci decesul). Nivelul leziunii formaţiei reticulate pentru fiecare grad de comă este următorul:


Există numeroase alte clasificări ale comei. O clasificare relativ răspândită în practică pentru facilitatea criteriilor o constituie <node parent="Clasificare">clasificarea Mollaret şi Goulun</node>:
<node parent="clasificarea Mollaret şi Goulun">grad I</node> (precomă, subcomă, comă superficială, comă vigilă): reacţie de trezire prezentă, fără modificări ale funcţiilor vegetative
<node parent="clasificarea Mollaret şi Goulun">grad II</node> (coma propriu zisă): reacţie de trezire abolită, reactivitate redusă, timpul I al deglutiţiei abolit, sunt schiţate unele tulburări vegetative)
<node parent="clasificarea Mollaret şi Goulun">gradul III</node> (coma profundă, coma carus) : pacient areactiv, tulburări vegetative importante, timpul II al deglutiţiei abolit. Apar fenomene de trunchi cerebral (rigiditate decerebrată) sau hipotonie generalizată, abolirea reflexului fotomotor, midriază, divergenţa globilor oculari.
<node parent="clasificarea Mollaret şi Goulun">gradul IV</node> (coma depăşită): pierderea unei funcţii vitale, cel mai adesea pacient dependent de protezarea respiratorie, activitate encefalului abolită

<node parent="Clasificare">Scara Glasgow pentru come</node> (Glasgow Coma Scale) este astăzi cel mai larg răspândită.
Punctajul maxim 15 şi minim 3, poate fi apreciat relativ simplu de către orice persoană cu instruire minimă. Scara poate fi evaluată de voluntarii implicaţi în echipele de salvare, şoferi, asistenţi medicali, medici, bioingineri. Practic evaluatorul face trei lucruri: 
Observă bolnavul – dacă deschide ochii spontan.
Vorbeşte bolnavului – dacă deschide ochii la stimulul sonor pentru cei care stau cu ochii închişi, dacă execută o comandă motorie, tipul de răspuns verbal pe care îl dă. 
Aplică un stimul dureros pacientului (numai în cazul în care pacientul nu a putut fi trezit prin stimul verbal) şi urmăreşte tipul de reacţie motorie, verbală, oculară. 
Răspunsurile obţinute sunt evaluate (notate) în felul următor: 
<node parent="Scara Glasgow pentru come">Răspunsul motor</node> (maxim 6)
6 –<node parent="Răspunsul motor">execută comenzi verbale</node>
5 – <node parent="Răspunsul motor">localizează stimulul dureros</node>
4 – <node parent="Răspunsul motor">retrage membrul prin flexie normală de partea stimulului dureros</node>
3 – <node parent="Răspunsul motor">răspuns în flexie anormală (rigiditate de decorticare) la stimuli dureroşi</node>
2 – <node parent="Răspunsul motor">extensie patologică (rigiditate decerebrată) la stimuli dureroşi</node>
1 – nici un răspuns 
<node parent="Scara Glasgow pentru come">Răspunsul verbal</node> (maxim 5)
5 – <node parent="Răspunsul verbal">coerent orientat</node>
4 – <node parent="Răspunsul verbal">confuz</node>
3 – <node parent="Răspunsul verbal">incoerent</node>
2 – <node parent="Răspunsul verbal">sunete disparate</node>
1 – nici un sunet
<node parent="Scara Glasgow pentru come">Răspunsul ocular</node> (maxim 4):
4 – <node parent="Răspunsul ocular">deschide ochii spontan</node>
3 – <node parent="Răspunsul ocular">deschide ochii la stimuli verbali</node>
2 – <node parent="Răspunsul ocular">deschide ochii la stimuli dureroşi</node>
1 – nu deschide ochii

Scara nu are un fundament fiziopatologic ci doar o stricteţe şi simplitate a evaluării care îi conferă un criteriu de obiectivitate făcând posibilă încadrarea pacientului într-un grad relativ exact de gravitate indiferent de locul şi persoana care l-a evaluat. În acest fel studiile multicentrice, raportarea la distantă a stării unor pacienţi aflaţi în condiţii de izolare, compararea între rezultatele diverselor echipe, urmărirea evoluţiei se face cu uşurinţă pe baza unui limbaj comun exact. În fond există dificultăţi ale acestei scări legate de pacienţii afazici, tetraplegici, cu ptoza palpebrală etc. 
Răspunsul motor în flexie patologică este dirijat de centrii subcorticali (rigiditate decorticată) şi constituie un pattern motor ancestral, reflex, tradus clinic printr-o reacţie stereotipă de flexie a membrului superior şi extensie a membrului inferior. Acest răspuns se notează cu 3. Răspunsul patologic în extensie este sub controlul unor centrii din trunchiul cerebral inferior (rigiditate decerebrată). Patternul motor al acestor centri constă intr-o extensie cu pronaţie a membrului superior cu extensia membrului inferior. Acest răspuns se notează cu 2.
Vorbirea confuză se notează cu 4. În vorbirea incoerentă (se notează cu 3) pacientul poate articula cuvinte dar acestea nu se articulează intr-o propoziţie. Răspunsul verbal al pacientului se notează cu 2 când acesta scoate sunete dar sunete nu se articulează în cuvinte. 


<node parent="SINDROMUL COMATOS">Etiopatogenie</node>
<node parent="Etiopatogenie">Diagnostic diferenţial</node>

Scoaterea din funcţie a sistemului reticulat activator ascendent al trunchiului cerebral se poate datora unei game foarte variate de factori generali, cerebrali sau locali. Abolirea stării de conştienţă ca manifestare tranzitorie de scurtă durată nu se desemnează cu termenul de comă: criză epileptică generalizată, lipotimia, sincopa, ictusul cu revenire rapidă. Dintre factorii generali care pot induce starea de comă amintim: prăbuşirea tensiunii arteriale (lipotimie, colaps, şoc), hipoxia cerebrală (coma hipoxică), hipercarbia, uremia (coma uremică), hipoglicemia (coma hipoglicemică), produşi toxici endogeni (coma diabetică cetoacidozică), intoxicaţii (coma toxică) etc. Practic orice stare finală datorată insuficienţei unui anumit sistem sau organ se însoţeşte de o perioadă comatoasă mai lungă sau mai scurtă. Cauzele intracraniene care pot determina suferinţa secundară a sistemului reticulat de trunchi cerebral cu apariţia comei sunt reprezentate în principal de hipertensiunea intracraniană în stadiul avansat (angajări cerebrale cu compresiunea trunchiului cerebral, hipoperfuzie la nivelul trunchiului cerebral), meningoencefalite, crize comiţiale (coma postcritică sau coma intercritică în starea de rău epileptic), accidente vasculare cerebrale (ictusul constituie instalarea bruscă a unei pierderi de conştienţă cu o durată mai lungă sau mai scurtă, reversibilă sau ireversibilă, însoţită de instalarea unui deficit neurologic). Factorii locali ai comei (suferinţa directă a sistemului reticulat) sunt mai rar incriminaţi (de exemplu tumori de trunchi cerebral, accidente vasculare de trunchi cerebral). 
Starea de comă trebuie diferenţiată atât de alterările stării de conştienţă (somnolenţă, stupoare, torpoare), cât şi de stimularea conştientă sau inconştientă (“coma isterică").
Deoarece există termeni precişi pentru <node parent="Diagnostic diferenţial">stările grave</node> cu pierdere a conştienţei facem următoarele precizări: 
<node parent="stările grave">Moartea creierului</node>: este o stare în care nu se obţine nici un fel de reactivitate cerebrală (clinică sau electrică). În funcţie de legislaţie pacientul se declară decedat după repetarea EEG-lui la un anumit interval de timp de la primul traseu izoelectric. 
<node parent="stările grave">Moartea clinică</node>: pacientul cu stop cardiorespirator dar la care măsurile de resuscitare şi protezare cardiorespiratorie au şansa să asigure din nou oxigenarea unui creier presupus a fi încă nealterat ireversibil. Uneori resuscitarea este încununată de succes în funcţie de patologie şi de durata perioadei de ischemie cerebrală.
<node parent="stările grave">Coma</node>: abolirea stării de conştienţă, a reacţiilor de trezire şi de orientare însoţită, de obicei, de tulburări vegetative, perturbări ale automatismelor şi ale reflexelor în domeniul nervilor cranieni. Revenirea din comă, atunci când se produce poate fi urmată de vindecare sau de sechele. Revenirea se poate face printr-o etapă de stare vegetativă tranzitorie, dar în unele cazuri starea vegetativă postcomatoasă se poate permanentiza ca sechelă.
<node parent="stările grave">Starea vegetativă</node>: pacientul îşi recapătă reacţia de trezire, uneori chiar o reacţie de orientare, îşi recapătă reflexele vegetative, automatismele primare, şi reflexele din teritoriul nervilor cranieni. În ciuda acestei ameliorări neurologice şi a reactivităţii vegetative starea de conştienţă rămâne abolită. Pacientul poate rămâne timp îndelungat în starea vegetativă permanentă, cu o alimentaţie şi o îngrijire adecvată, (până la limita supravieţuirii biologice, dacă nu apar complicaţii). Starea vegetativă înveterată nu reprezintă un stadiu de tranziţie către o ameliorare suplimentară, ci o stare definitivă, sechelară. În limita cunoştinţelor şi posibilităţilor terapeutice actuale, revenirea dintr-o stare vegetativă îndelungată (persistentă) rămâne o afirmaţie speculativă. 


<node parent="SINDROMUL COMATOS">Probleme de diagnostic şi tratament</node>
<node parent="Probleme de diagnostic şi tratament">Monitorizarea şi menţinerea funcţiilor vitale şi a constantelor biologice</node>

<node parent="Monitorizarea şi menţinerea funcţiilor vitale şi a constantelor biologice">Tratamentul</node> stării comatoase implică două categorii de factori: 
<node parent="Tratamentul">înlăturarea factorului etiologic</node>
<node parent="Tratamentul">menţinerea funcţiilor vitale</node> până când reacţia naturală de apărare a organismului faţă de factorul etiologic şi consecinţele acestuia poate induce fenomenele de apărare şi restituţie.
În prima categorie de factori (procese expansive intracraniene, edem cerebral, coma toxică etc.) tratamentul este specific (ablaţia procesului expansiv intracranian, terapia antiedematoasă cerebrală, înlăturarea toxicului şi administrarea antidotului dacă există).
În cea de-a doua categorie de factori se găsesc măsurile de terapie intensivă de menţinere a funcţiilor vitale, a constantelor biochimice şi funcţionale ale organismului la parametrii normali până când se instituie măsurile terapeutice etiologice sau până când se declanşează reacţia naturală de apărare (producerea de anticorpi în infecţii, vindecarea contuziilor cerebrale, a accidentelor ischemice etc.). Revenirea din starea de comă se poate face lent, progresiv până la restabilirea stării normale de conştienţă, sau revenirea poate fi parţială (stări vegetative, deficite neuropsihice). Revenirea din starea de comă nu este o regulă în condiţiile actualelor posibilităţi terapeutice, multe stări comatoase continuă să se agraveze pînă la decesul pacientului. 






















<node parent="SINDROMUL COMATOS">TRAUMATISMELE CRANIO-CEREBRALE</node>



Termenul de traumatism cranio-cerebral atrage atenţia asupra importanţei primordiale a suferinţei creierului în orice traumatism care a afectat cutia craniană. 
Suferinţa creierului poate fi uşoară: <node parent="TRAUMATISMELE CRANIO-CEREBRALE">comoţia cerebrală</node> – simpla alterare funcţională tranzitorie şi rapid remisivă la nivelul sistemului reticulat, tradusă clinic printr-o scurtă pierdere de conştientă. La revenire pacientul nu are acuze subiective sau deficite neurologice şi investigaţiile paraclinice sunt normale. Alteori suferinţa cerebrală are substrat lezional: hematoamele intracraniene posttraumatice, contuzia cerebrală, dilacerarea cerebrală, leziunea axonală difuză, suferinţa cerebrală secundară, infecţiile meningo-cerebrale posttraumatice. 



<node parent="TRAUMATISMELE CRANIO-CEREBRALE">Etiopatogenie</node>

<node parent="TRAUMATISMELE CRANIO-CEREBRALE">Clasificare</node>

Cauzele cele mai frecvente ale traumatismului cranio-cerebral sunt reprezentate de accidente rutiere, agresiuni, căderi, loviri cu obiecte contondente, accidente de muncă, de joacă sau sportive. 
In plăgile craniocerebrale agentul vulnerant determină fracturarea osului şi lezarea creierului (dilacerarea cerebrală) direct sau prin eschile osoase penetrante. Totuşi acest mecanism fiziopatologic este cel mai rar incriminat în leziunile cerebrale traumatice imediate. Alte 3 mecanisme sunt cel mai frecvent incriminate în leziunile cerebrale traumatice primare: 1.forţele de întindere şi forfecare între straturile de ţesut cerebral (leziunea axonală difuză), 2.contralovitura (contuzia su dilacerarea cerebrală de partea opusă impactului mecanic traumatic), 3.leziunea directă subiacentă impactului dar fără fractură cu înfundare sau penetraţie a agentului vulnerant (contuzie sau dilacerare cerebrală directă prin transmiterea vibraţiilor cutiei craniene de la locul impactului).
Pentru a inţelege aceste mecanisme ale leziunilor primare indirecte ( cele mai frecvente de altfel) facem următoarele precizări. Creierul pluteşte în cutia craniană în lichidul cefalorahidian care îl înconjoară. Conexiunile creierului cu restul organismului se limitează la continuitatea trunchi cerebral-măduva spinării, pătrunderea arterelor în creier după un traiect prin spaţiul subarahnoidian unde sunt scăldate în LCR, nervii cranieni care de asemenea realizează punţi nervoase ce traversează spaţiul subarahnoidian între intrarea sau ieşirea din creier şi intrarea sau ieşirea în orificiile de la baza craniului. Trabeculele arahnoidiene microscopice între piamater şi arahnoida propriu-zisă nu constituie un element real de fixare a creierului faţă de complexul cranio-dural de înveliş. Venele cerebrale mai mari sau mai mici părăsesc suprafaţa corticală îndreptându-se preponderent spre sinusul sagital superior după un traiect la nivelul compartimentului lichidian. Înglobat în această pernă hidraulică, creierul are puţine elemente de ancorare, astfel încât imprimarea unei acceleraţii sau deceleraţii bruşte asupra cutiei craniene determină apariţia de mişcări inerţiale şi forţe de forfecare între craniu şi creier pe de o parte şi între diversele straturi cerebrale pe de altă parte. În acest fel mecanismul traumatismului poate fi direct (efecte la locul de contact şi subiacent acestuia) şi indirect (contralovitura produsă datorită impactului creierului pe proeminenţele osoase şi durale din interiorul cutiei craniene în timpul mişcărilor inerţiale de sens opus conţinut-conţinător, afectarea structurilor cerebrale, în special axonale, în timpul mişcărilor de forfecare dintre straturile cerebrale superficiale şi profunde şi în timpul mişcărilor de elongare). 
Numeroase clasificări au fost propuse pentru traumatismele cranio-cerebrale: deschise–închise, directe-indirecte etc. Clasificarea cea mai larg răspândită: traumatism cranio-cerebral minim, minor, moderat, mediu, grav, sever ţine cont de scara Glasgow. 
O altă scară de evaluare a traumatismelor cranio-cerebrale (<node parent="Clasificare">scara Marshal</node>) face clasificarea în funcţie de imaginea computertomografică. Pentru leziunile difuze această scală are patru grade:


Aceste clasificări indică şi importanţa majoră, în actualul stadiu de dezvoltare a neurotraumatologiei, a evaluării computertomografice şi a evaluării stării de conştienţă. 





<node parent="TRAUMATISMELE CRANIO-CEREBRALE">Tipurile de leziuni în cadrul traumatismelor craniocerebrale</node>

<node parent="Tipurile de leziuni în cadrul traumatismelor craniocerebrale">Contuzia cerebrală</node>. 
Transmiterea şocului mecanic asupra creierului fie la nivelul impactului (contuzie directă), fie pe proeminenţele osoase sau pe septurile durale endocraniene (contuzie prin contralovitură) determină leziunea contuzivă cu declanşarea unei reacţii neuroinflamtorii edematogene (contuzie edematogenă) sau, în alte cazuri şi cu extravazare sanguină extravasculară difuză în focarul contuziv (contuzie hemoragică). Leziunile pot fi mai mult sau mai puţin extinse (locale, lobare, emisferice, unice sau multiple). Aceste leziuni evoluează de obicei spontan remisiv sau se pot agrava prin extinderea leziunii cerebrale secundare în focarul contuziv şi în zonele adiacente în principal datorită reacţiei neuroinflamatorii a ţesutului cerebral. Cazurile grave au o evoluţie fatală în 60% din cazuri în ciuda măsurilor moderne de terapie intensivă şi monitorizare în neurotraumatologie. Vindecarea se poate face cu restituţio ad integrum sau cu sechele (hemipareze, afazii, deficit neuropsihic etc.). O altă complicaţie posibilă o constituie epilepsia posttraumatică. Tratamentul vizează în primul rând menţinerea funcţiilor vitale şi a celorlalţi parametri funcţionali şi biochimici în limite normale, evitarea leziunii cerebrale secundare, a complicaţiilor. 
<node parent="Tipurile de leziuni în cadrul traumatismelor craniocerebrale">Dilacerarea cerebrală</node>.
O leziune mai gravă, în care continuitatea corticală este întreruptă, adesea însoţită de rupturi vasculare şi detritus cerebral necrotic în centrul focarului lezional, o constituie dilacerarea cerebrală. Leziunea se poate complica cu hematom subdural sau intracerebral în patul dilacerării, care impune evacuarea neurochirurgicală. Rareori leziunea impune evacuarea doar pentru efectul edematogen perilezional care îi conferă proprietăţile fiziopatologice ale unui proces expansiv intracranian. Dacă nu apar complicaţii evoluţia spontană spre cicatrizare poate fi lipsită de consecinţe clinice sau poate fi urmată de sechele ori epilepsie posttraumatică. 
<node parent="Tipurile de leziuni în cadrul traumatismelor craniocerebrale">Leziunea axonală difuză</node> (diffuse axonal injury).
Constă în lezarea axonilor lungi (fibre piramidale, fibre comisurale etc.) prin elongare sau forfecare în cursul deplasărilor inerţiale ale creierului în interiorul cutiei craniene sau a alunecării inerţiale cu viteze diferite a straturilor cerebrale externe şi interne(forfecare).
Leziunea poate fi lipsită de corespondent imagistic, poate fi însoţită de hemoragii la nivelul tracturilor amintite şi în vecinătatea acestora sau poate fi asociată cu contuzii şi dilacerări. Din punct de vedere clinic <node parent="Leziunea axonală difuză">starea de comă este întotdeauna prezentă prin lezarea fibrelor reticulate asociate căilor axonale lungi</node>. Secţiunea axonală completă este ireversibilă şi de aceea vindecarea, când aceasta are loc, este însoţită adesea de sechele. 


<node parent="Tipurile de leziuni în cadrul traumatismelor craniocerebrale">Hematoamele intracraniene posttraumatice</node>.
 În afară de leziuni ale parenchimului cerebral propriu-zis, traumatismul poate determina şi lezarea vaselor de sânge intracraniene cu ruptură, hemoragie şi constituirea hematoamelor intracraniene posttraumatice. Aceste hematoame vor determina un nou tip de suferinţă cerebrală prin efect de masă şi hipertensiune intracraniană. 
În funcţie de localizare aceste hematoame pot fi extradurale, subdurale şi intracerebrale. Sursa sângerării pentru hematoamele extradurale este reprezentată de ruptura arterei meningee medii subiacentă unei fracturi, ruptura unui sinus venos dural, focarul de fractură. Pentru hematoamele subdurale sursa sângerării o constituie de obicei un focar de dilacerare cerebrală sau ruptura venelor emisare corticodurale. Pentru hematoamele intracerebrale sângerarea provine din ruptura vasculară la nivelul dilacerării cerebrale sau prin confluarea ori resângerarea unor zone de contuzie hemoragică. În funcţie de evoluţie pot fi acute (primele 48 de ore de la traumatism), subacute (intervalul ziua 3-a – ziua 21 de la traumatism) sau cronice (peste 21 de zile de la traumatism). Simptomatologia asociază de obicei un sindrom neurologic focal (hemipareză) cu alterarea stării de conştientă până la coma de diverse grade. Sindromul de angajare este un semn de gravitate majoră. Evoluţii atipice sunt frecvente şi ridică numeroase dificultăţii diagnostice în afara investigaţiei computertomografice. 
Când hematoamele au efect de masă (majoritatea cazurilor) sunt leziuni cu pericol vital major şi iminent, motiv pentru care necesită intervenţie neurochirurgicală de urgenţă (evacuarea şi hemostaza). Şansa recuperării după evacuarea unui astfel de hematom depinde de coexistenţa şi gravitatea leziunilor cerebrale asociate (contuzii, dilacerări, leziuni axonale difuze) cât şi de durata între agravarea clinică şi momentul intervenţiei (constituirea leziunii cerebrale secundare).
<node parent="Tipurile de leziuni în cadrul traumatismelor craniocerebrale">Traumatismele cranio-cerebrale deschise</node>.
După straturile anatomice distruse de agentul vulnerant traumatismul cranio-cerebral care comunică cu exteriorul (traumatism deschis) poate fi reprezentat de:
<node parent="Traumatismele cranio-cerebrale deschise">escoriaţie</node>
<node parent="Traumatismele cranio-cerebrale deschise">plagă a scalpului</node>
<node parent="Traumatismele cranio-cerebrale deschise">fractură craniană deschisă</node>
<node parent="Traumatismele cranio-cerebrale deschise">plagă cranio-durală</node>
<node parent="Traumatismele cranio-cerebrale deschise">plagă cranio-cerebrală</node>
O formă particulară a traumatismului cranio-cerebral deschis o constituie fistulele lichidiene de la baza craniului: rinolicvoree (scurgerea de LCR la nivelul foselor nazale), otolicvoree (scurgerea de LCR la nivelul conductului auditiv extern). Leziunea cuprinde dilacerarea mucoasei cavităţii aerice (sinus, mastoidă), fractura bazei craniului, breşa durei mater.
Aceste traumatisme pun problema riscului infecţios. Infecţiile posttraumatice grave (meningoencefalita, abces cerebral) se tratează energic antibioterapic şi la nevoie prin evacuarea colecţiei purulente.
<node parent="Tipurile de leziuni în cadrul traumatismelor craniocerebrale">Fracturile craniene</node>.
Se disting fracturi fără deplasare şi fracturi cu înfundare. 
Fracturile fără deplasare prin ele însele nu pun probleme deosebite, craniul având doar rol protector şi nu rol în mişcare, ca oasele scheletului membrelor sau coloanei vertebrale. Aceste fracturi sunt mărturia unei anumite violenţe a impactului şi atrag atenţia la o evaluare şi urmărire mai atentă a cazului chiar în lipsa altor fenomene asociate. 
Fracturile cu deplasare, prin compresiunea prelungită a cortexului subiacent pot determina focare epileptogene, motiv pentru care se operează (redresare sau eschilectomie urmată de cranioplastie). Rareori, înfundări masive micşorează volumul cutiei craniene ca mecanism particular al hipertensiunii intracraniene. Uneori aparenţa unei fracturi cu înfundare simple ascunde o dilacerare durală sau corticodurală subiacentă. Tratamentul fracturilor cu înfundare mai ales la nivel fronto-orbitar trebuie să respecte criterii estetice. Leziunile asociate: fractură deschisă, leziuni endocraniene, necesită tratament adecvat.

<node parent="Tipurile de leziuni în cadrul traumatismelor craniocerebrale">Suferinţa cerebrală secundară</node>.
Într-un traumatism cranio-cerebral leziunea constituită în momentul impactului nu reprezintă momentul de maximă gravitate lezională şi simptomatologică. Faţă de leziunea primară pot apare leziuni secundare fie în completarea focarului lezional primar (edem, hemoragii, ischemie perilezională), fie intracranian difuz sau la distanţă de focarul lezional primar (hipertensiunea intracraniană, angajări cerebrale), fie prin suferinţa sistemică generală (perturbări respiratorii, circulatorii) cu consecinţe secundare cerebrale (hipoxie, anoxie, hipoperfuzie). 
Pentru prevenirea leziunii cerebrale secundare trebuie combătuţi toţi aceşti factori (locali, intracranieni, sistemici). Posibilităţile actuale de prevenire a leziunii cerebrale secundare sunt relativ limitate, totuşi o serie de măsuri au determinat scăderea mortalităţii în traumatismele craniocerebrale grave cu circa 20%. Aceste măsuri constau în:
Scurtarea vidului terapeutic (transport medicalizat urgent: elicopter sau autosanitare dotate pentru asistare ventilatorie şi susţinerea presiunii arteriale)
Monitorizarea parametrilor fiziologici principali: tensiunea arterială, oxigenarea sângelui arterial, presiunea intracraniană, eventual bioxidul de carbon, oxigenul venos jugular, Dopplerul transcranian, microdializa tisulară cerebrală pentru lactat, piruvat, histamina etc. 
Normalizarea parametrilor găsiţi modificaţi în timpul monitorizării prin diverse masuri terapeutice: intubaţie traheală şi ventilaţie asistată, perfuzie adaptată euvolemiei, medicaţie de menţinere a tensiunii arteriale, combaterea edemului cerebral (hiperventilaţie, perfuzie cu manitol, furosemid, poziţionare a corpului cu capul la 30 de grade deasupra nivelului patului, evacuare de LCR prin puncţie ventriculară, craniectomie decompresivă).
Nursing adecvat pentru prevenirea complicaţiilor: infecţii bronhopulmonare şi urinare, escare, tromboflebite.
Alimentaţie şi hidratare corespunzătoare


<node parent="TRAUMATISMELE CRANIO-CEREBRALE">Protocoale de îngrijire a traumatismului craniocerebral</node>

Atitudinea faţă de pacientul cu traumatism craniocerebral diferă în funcţie de gravitatea traumatismului, factorii de risc individuali, posibilităţile de explorare şi terapie ale secţiei neurochirurgicale şi ale secţiei de neuroterapie intensivă.
Traumatismele minore necesită sau nu spitalizare în funcţie de: 
<node parent="Protocoale de îngrijire a traumatismului craniocerebral">posibilitatea explorării imagistice</node>
<node parent="Protocoale de îngrijire a traumatismului craniocerebral">accesibilitatea pacientului la revenirea în serviciu în caz de agravare</node>
<node parent="Protocoale de îngrijire a traumatismului craniocerebral">posibilitatea de supraveghere în familie</node>
<node parent="Protocoale de îngrijire a traumatismului craniocerebral">factori de risc: vârste extreme, tare organice, tulburări ale hemostazei, alcoolism. </node>
<node parent="Protocoale de îngrijire a traumatismului craniocerebral">durata pierderii de conştienţă</node>
<node parent="Protocoale de îngrijire a traumatismului craniocerebral">severitatea simptoamelor subiective</node>
<node parent="Protocoale de îngrijire a traumatismului craniocerebral">gravitatea accidentului</node>
<node parent="Protocoale de îngrijire a traumatismului craniocerebral">gravitatea leziunilor craniene</node>
<node parent="Protocoale de îngrijire a traumatismului craniocerebral">evoluţia clinică în intervalul dintre traumatism şi prezentarea la spital (durată, evoluţie remisivă, evoluţie progresivă, interval liber cu agravare secundară) </node>

Pentru traumatismele medii şi grave problema diagnosticului diferenţial între o agravare prin apariţia unui hematom intracranian sau prin leziunea cerebrală secundară a constituit mult timp o problemă dificilă de diagnostic. Evaluarea stării de comă, a deficitului neurologic, a agravării secundare au constituit criterii diagnostice principale. În prezent computertomografia rezolvă rapid această problemă. 
Deşi transportul de urgenţă medicalizat, investigarea imagistică modernă, monitorizarea şi terapia intensivă neurochirurgicală au ameliorat prognosticul traumatismelor craniocerebrale, această patologie rămâne încă sub semnul unei importante rate de sechelaritate şi mortalitate. Elucidarea substanţelor bioactive implicate în reacţia neuroinflamatorie, regularizarea microcirculaţiei cerebrale, descoperirea de noi principii farmacoterapeutice, terapia moleculară şi genetică, perspectiva transplanturilor celulare în creşterea şi reorganizarea neuronală sunt câteva direcţii ale progresului în neurotraumatologie.



<node parent="Protocoale de îngrijire a traumatismului craniocerebral">Protocoale medicale în traumatismele cranio-cerebrale grave</node>.
Circuitul pacientului implică: 
<node parent="Protocoale medicale în traumatismele cranio-cerebrale grave">reperarea accidentului şi decarcerarea cât mai rapidă</node>
<node parent="Protocoale medicale în traumatismele cranio-cerebrale grave">transportul de urgenţă medicalizat (posibilitatea instituirii măsurilor de resuscitare şi terapie intensivă din momentul decarcerării şi pe tot parcursul transportului): monitorizarea funcţiilor vitale, hemostaza, eliberarea căilor aeriene, ventilaţia asistată, amplasarea linilor de perfuzie şi menţinerea presiunii arteriale. </node>
<node parent="Protocoale medicale în traumatismele cranio-cerebrale grave">Diagnostic imagistic imediat la sosirea în spital </node>
<node parent="Protocoale medicale în traumatismele cranio-cerebrale grave">Evacuare urgentă a hematoamelor intracraniene cu efect de masă </node>
<node parent="Protocoale medicale în traumatismele cranio-cerebrale grave">Neuroterapie intensivă (cu monitorizarea oxigenului arterial, a presiunii arteriale, presiunii intracraniene şi măsuri adecvate la nevoie: ventilaţie asistată, oxigenoterapie, diuretice tip Manitol, Furosemid, nursing adecvat, evacuarea de LCR ventricular, craniectomii decompresive). La pacientul necurarizat şi nesedat monitorizarea neurologică este de asemeni importantă. Repetarea CT se face ori de câte ori este nevoie (creşteri ale presiunii intracraniene, deteriorarea neurologică). </node>

În plus unele servicii deţin mijloace suplimentare de monitorizare: bioxidul de carbon jugular, oxigenul tisular, perfuzia cerebrală, debitul sanguin cerebral, temperatura centrală tisulară, pH, oxigen, glucoză, glutamat, piruvat, histamină tisulară, cât şi metode terapeutice noi, în curs de evaluare. 
Respectarea acestui ghid terapeutic şi a standardelor adiacente (menţinerea tensiunii arteriale medii peste 70 mmHg, a O2 arterial la 100%, a presiunii intracraniene sub 20 mmHg) se face prin măsuri terapeutice specifice, aplicate într-o anumită succesiune. În condiţii suboptimale sau în cazul lipsei de experienţă a echipei aceste măsuri fie că nu se pot aplica, fie pot avea un potenţial iatrogen crescut.
Pentru ca un astfel de circuit să funcţioneze este necesară următoarea dotare: 
Sistem ambulanţier medicalizat dotat adecvat
Acces permanent la investigaţie CT
Acces permanent la monitorizare: pulsoximetrie, presiune arterială, presiune intracraniană pentru un număr suficient de pacienţi simultan.
Acces permanent la sursa de oxigen, un număr suficient de ventilatoare pulmonare
Disponibilitatea în orice moment a sălii de operaţie şi a echipei neurochirurgicale
Manitol, Furosemid, soluţii perfuzabile disponibile 
Echipe antrenate pentru decarcerarea, resuscitarea, transportul, investigarea, operaţia, neuroterapia intensivă, nursingul şi recuperarea acestei categorii de pacienţi.

<node parent="root">ACCIDENTELE VASCULARE CEREBRALE NEUROCHIRURGIA VASCULARĂ</node>

<node parent="ACCIDENTELE VASCULARE CEREBRALE NEUROCHIRURGIA VASCULARĂ">Anatomofiziopatologia circulaţiei cerebrale</node>

Fluxul sanguin cerebral este asigurat prin cele două artere carotide interne şi de cele două artere vertebrale care se unesc în trunchiul vertebrobazilar. Ramificaţiile intracraniene ale acestor artere sunt de tip terminal ceea ce conferă o gravitate crescută ocluziilor vasculare cerebrale. În plus celula nervoasă are o sensibilitate deosebită la hipoxie (moarte celulară în 3-5 minute de la oprirea circulaţiei). Hipoperfuzia este de asemeni urmată de consecinţe. 
Perfuzia cerebrală normală este de aproximativ 75 ml sânge/100 de grame de ţesut nervos/minut in substanţa cenuşie şi 50 ml sânge/100 de grame de ţesut nervos/minut în substanţa albă. Adaptarea microcirculaţiei la starea funcţională face ca aceste valori să varieze în funcţie de activitatea preponderentă a unor arii corticale. Scăderea perfuziei sub 30 ml sânge/100 de grame de ţesut nervos/minut determină suferinţa cerebrală simptomatică, deficitul clinic devenind complet pentru zona cerebrală hipoirigată la o perfuzie mai mică de 20 ml sânge/100 de grame de ţesut nervos/minut. Neuronii intră în starea de parabioză (îşi pierd temporar funcţia până la revenirea fluxului sanguin). Dacă fluxul sanguin scade sub valori de 10 ml sânge/100 de grame de ţesut nervos/minut alterările neuronale devin ireversibile (moartea celulară). Aceste valori sunt orientative (diferă de la studiu la studiu) şi dependente de durată (supravieţuirea neuronilor în condiţii de hipoirigaţie este dependentă de durata perioadei de hipoirigaţie). De exemplu, restabilirea fluxului sanghin în primele 3 ore de la apariţia unei hipoirigaţii cu valori de 15 ml sânge /100 grame ţesut nervos dă şanse neuronilor să iasă din starea de parabioză şi să-şi reia o activitate normală în timp ce după 5 ore de hipoirigaţie la aceeaşi valoare poate apare moartea neuronală.
 Moartea neuronului este un fenomen grav, neuronii adulţi sunt lipsiţi de posibilitatea de a se multiplica şi astfel orice recuperare se bazează pe funcţiile neuronilor rămaşi în viaţă. Un centru nervos primar odată distrus deficitul corespunzător este definitiv. 
Ocluzia vasculară a unui ram arterial cerebral determină abolirea fluxului sanguin în centrul teritoriului pe care îl irigă (infarct cerebral - necroză tisulară). Datorită prezenţei unui sistem de anastomoze subpiale, în teritoriul înconjurător (zona de penumbră) se poate menţine o irigaţie suficientă pentru a menţine neuronii în stare de parabioză. Reluarea fluxului sanguin (naturală sau terapeutică) în acest teritoriu face ca neuronii să-şi reia funcţia. 
Posibilităţile de suplinire circulatorie cerebrală în cazul unor ocluzii vasculare sunt următoarele:
poligonul lui Willis: artera carotidă, cerebrală anterioară, comunicantă anterioară, comunicantă posterioară, cerebrală posterioară, bifurcaţia trunchiului vertebro-bazilar. 
anastomozele exo- endocraniene, în special în teritoriul arterei oftalmice
anastomozele subpiale
Există particularităţi ale vaselor cerebrale în raport cu predispoziţia la ruptură (hemoragie):
circulaţia cerebrală are un sistem de vase profunde (vasele perforante) ce asigură irigarea zonelor centro-cerebrale şi un sistem de vase corticale ce asigură irigarea scoarţei cerebrale şi a substanţei albe lobare. Vasele perforante sunt artere de calibru mic ce se desprind în unghi drept din vasele mari de la baza creierului. În special în condiţii de hipertensiune vasele perforante sunt predispuse la <node parent="Anatomofiziopatologia circulaţiei cerebrale">modificări de hialinoza</node> care le conferă o fragilitate sporită constituind sursa cea mai frecventă a hematoamelor intracerebrale primare. 
<node parent="Anatomofiziopatologia circulaţiei cerebrale">Ruptura peretelui anevrismului intracranian</node> este o altă cauză a hemoragiilor intracraniene (hemoragia subarahnoidiană este în 80% din cazuri de etiologie anevrismală). Arterele mari de la baza creierului au un traiect mai mult sau mai puţin lung prin spaţiul subarahnoidian unde sunt scăldate de LCR. Bifurcaţiile şi schimbările de direcţie la nivelul acestor traiecte sunt locurile de predilecţie pentru formarea anevrismelor intracraniene saculare (dilataţii sacciforme ataşate printr-un colet la vasul purtător). Nu demult se considera că la apariţia unui anevrism ar contribui un defect congenital al tunicii medii a peretelui vascular. Dovezi mai noi demonstrează că aceste defecte apar în timpul vieţii, sunt de natură degenerativă şi implica atât tunica medie cât şi endoteliul vascular. Defectele de perete vascular amintite reflectă un dezechilibru între capacitatea de regenerare a peretelui vascular şi uzura acestuia datorată fluxului sanghin şi a curenţilor turbionari care se formează la nivelul bifurcaţiilor, originii colateralelor arteriale şi la nivelul curburilor vasculare, adică în locurile de elecţie de formare a anevrismele intracraniene. 
Oprirea spontană a hemoragiei intracraniene este posibilă prin intervenţia factorilor de hemostază: formarea trombusului la nivelul rupturii, vasospasmul. Hemoragiile mari pot determina decesul imediat al pacientului (moarte subită), în timp ce hemoragiile mai mici pot fi oligosimptomatice şi se pot rezorbi spontan. Pentru toţi pacientii rămaşi în viaţă după momentul hemoragiei sunt necesare măsuri diagnostice şi terapeutice. Diagnosticarea originii hemoragiei este de maximă importanţă deoarece prin tratarea cauzei se previne repetarea hemoragiei (scoterea din circulaţie a anevrismelor şi a malformaţiilor arteriovenoase, ablaţia tumorilor hemoragice, tratamentul hipertensiunii arteriale, corectarea factorilor hemostazei etc.) În lupta cu efectele hemoragiei evacuarea hematoamelor compresive, menţinerea funcţiilor circulatorii, respiratorii şi metabolice la parametri fiziologici, drenajul hidrocefaliei când apare, profilaxia şi tratamentul vasospasmului cerebral, al edemului cerebral, al crizelor epileptice, al sindromului de secreţie inadecvată de hormon antidiuretic şi în general al tuturor complicaţiilor cerebrale sau sistemice constituie obiectivele primordiale.


<node parent="ACCIDENTELE VASCULARE CEREBRALE NEUROCHIRURGIA VASCULARĂ">Clasificarea accidentelor vasculare cerebrale</node>

Accidente vasculare cerebrale<node parent="Clasificarea accidentelor vasculare cerebrale">hemoragice</node>: 
<node parent="hemoragice">hemoragia subarahnoidiană</node>
<node parent="hemoragice">hematomul intracerebral</node>
<node parent="hemoragice">hemoragia intraventriculară</node>
Accidente vasculare cerebrale <node parent="Clasificarea accidentelor vasculare cerebrale">ischemice</node>: 
<node parent="ischemice">embolia cerebrală</node>
<node parent="ischemice">tromboza arterială cerebrală</node>
<node parent="ischemice">tromboflebita cerebrală</node>


<node parent="ACCIDENTELE VASCULARE CEREBRALE NEUROCHIRURGIA VASCULARĂ">Hemoragia subarahnoidiană.</node>

<node parent="Hemoragia subarahnoidiană">Etiologia hemoragiilor subarahnoidiene</node>
Analizând următoarea schemă se poate înţelege dificultatea prezentării raportului dintre hemoragia subarahnoidiană şi cea mai frecventă, dar nu singura, cauză a acesteia: anevrismul intracranian:
















Din schema alăturată se vede că după cum nu toate hemoragiile subarahnoidiene sunt de cauză anevrismală, tot astfel nu toate anevrismele se manifestă clinic prin hemoragie subarahnoidiană. Cu toate acestea, majoritatea hemoragiilor subarahnoidiene sunt de cauză anevrismală şi majoritatea anevrismelor intracraniene devin simptomatice prin hemoragie subarahnoidiană. Din punct de vedere practic orice hemoragie subarahnoidiană trebuie investigată şi tratată de la bun început drept ruptură anevrismală cu excepţia cazurilor în care contextul clinic orientează spre alt diagnostic.
În afară de ruptura anevrismală, hemoragia subaranoidiană poate fi determinată de următoarele cauze:
malformaţii arteriovenoase cerebrale,
traumatisme craniocerebrale: în aceste cazuri hemoragia subarahnoidiană este secundară (sângele pătrunde în spaţiul subarahnoidian de la nivelul unei leziuni cerebrale acute – contuzie sau dilacerare, constituind un element în tabloul complex al acestei leziuni). Clinic şi fiziopatologic sunt diferenţe mari faţă de hemoragia subarahnoidiană prin ruptura vasculară pe traiectul subarahnoidian al unei artere cu deversarea directă a sângelui în spaţiul subarahnoidian aşa cum se întâmplă în ruptura anevrismală,
suferinţe hemoragipare (coagulopatii, tratament anticoagulant, vasculopatii),
tumori hemoragice. 

<node parent="Hemoragia subarahnoidiană>"Simptomatologie</node>
Hemoragia subarahnoidiană prin ruptură anevrismală se manifestă clinic prin: 
<node parent="Simptomatologie">debut brusc cu durere violentă sub formă de junghi la nivel cranian uneori cu oarecare localizare corespunzătoare sediului rupturii</node>
<node parent="Simptomatologie">cefalee</node>
<node parent="Simptomatologie">greţuri, vărsături</node>
<node parent="Simptomatologie">semne meningiale (redoare de ceafă)</node>
<node parent="Simptomatologie">fotofobie</node>
<node parent="Simptomatologie">uneori: deficit neurologic, alterarea sau pierderea stării de conştienţă cu durată variabilă, în cazurile grave persistentă, crize epileptice</node>
Pătrunderea sângelui sub presiune în spaţiul subarahnoidian cu fenomenele iritative asupra structurilor învecinate, sporirea presiunii intracraniene (de obicei tranzitorie), fenomenele subsecvente (edem cerebral, vasospasm cerebral, ischemie cerebrală) sunt mecanismele care explică această simptomatologie.
Hemoragia poate fi mai mult sau mai puţin gravă din punct de vedere clinic în funcţie de rapiditatea hemostazei naturale şi de cantitatea de sânge extravazată. Redăm două dintre scările cele mai des folosite pentru evaluarea gravitaţii hemoragiei subarahnoidiene: 
<node parent="ACCIDENTELE VASCULARE CEREBRALE NEUROCHIRURGIA VASCULARĂ">Scara Hunt şi Hess</node> are următoarele grade: 
1 – <node parent="Scara Hunt şi Hess">asimptomatic sau cefalee minimă şi discretă redoare de ceafă</node>
2 – <node parent="Scara Hunt şi Hess">cefalee moderată sau severă, redoare de ceafă fără deficit neurologic (cu excepţia parezei de nervi cranieni)</node>
3 – <node parent="Scara Hunt şi Hess">obnubilare, somnolenţă, confuzie sau deficit neurologic focar minor</node>
4 – <node parent="Scara Hunt şi Hess">stupoare, hemipareză moderată sau severă, sunt posibile tulburările vegetative şi rigiditatea decerebrată precoce</node>
5 – <node parent="Scara Hunt şi Hess">comă profundă, rigiditate decerebrată, pacient muribund</node>
<node parent="ACCIDENTELE VASCULARE CEREBRALE NEUROCHIRURGIA VASCULARĂ">Scara WFNS (a societăţii mondiale de neurochirurgie)</node> foloseşte drept criterii gradul tulburării de conştienţă apreciat în scara Glasgow şi deficitul motor:



<node parent="Scara WFNS (a societăţii mondiale de neurochirurgie)">Anevrismele intracraniene saculare</node> erau considerate până în urmă cu circa 10 ani leziuni congenitale sub raportul defectului sectorial al tunicii medii a peretelui vasului care ulterior ar favoriza în cursul vieţii formarea şi ruptura pungii anevrismale. La ora actuală tot mai multe argumente sprijină conceptul de etiopatogenie degenerativă. Rareori au origine infecţioasă demonstrată (de exemplu în endocardite, bactriemii, septicemii) sau posttraumatică.
Anevrismele intracraniene saculare, în ordinea frecvenţei, sunt cel mai adesea localizate la nivelul: arterei comunicante anterioare (30%), arterei cerebrale medii (25%), anevrisme carotidiene supraclinoidiene (25%), cel mai frecvent din acest grup fiind anevrismul de comunicantă posterioară, alte localizări pe vasele distale (5-10%), anevrismele din teritoriul vertebro-bazilar (10-15%).
Studiile necroptice arată o incidenţă a anevrismului sacular între 2 şi 5% în populaţie. Există o diferenţă pe grupe de vârstă (2% pentru grupa de vârstă 40-49 ani şi 4% pentru grupa 70-79 ani). La copii sunt excepţionale Incidenţa rupturii anevrismale în populaţia generală este de circa 1/10 000 pe an, ceea ce arată că doar 1 din 3 anevrisme va rupe în cursul vieţii.. Faptul că unele anevrisme rămân nerupte, asimptomatice pe tot parcursul vieţii, a dat naştere unei vaste literaturi cu privire la tratamentul anevrismului asimptomatic, descoperit incidental, cu ocazia investigaţiilor pentru o altă afecţiune. Datele mai noi sugerează că anevrismul se formează şi se stabilizează sau se rupe într-un timp scurt, probabil de cateva zile. Acest model face imposibilă la ora actuală depistarea şi tratarea anevrismului înainte de ruptură, cu exceptia unor situaţii particulare: anevrisme asociate unui anevrism rupt în cazurile cu anevrisme multiple sau anevrisme familiale. Pentru anevrismul care s-a stabilizat la dimensiuni de sub 7 mm (anevrismul mic descoperit incidental) practic nu există risc de ruptură pe studii statistice relativ mari dacă persoana respectivă nu are alţi factori de risc pentru ruptură: un alt anevrism rupt sau anevrisme familiale rupte. Dacă dimensiunea anevrismului descoperit incidental este mai mare de 7 mm riscul de creştere în dimensiuni (destabilizare) şi ruptură este cu atât mai mare cu cât dimensiunea este mai mare şi de asemeni este mai mare pentru anevrismele din circulaţia posterioară (vertebrobazilară) faţă de cele din circulaţia anterioară (carotidiană). Aceste considerente sunt deosebit de importante în decizia de a trata un anevrism incidental căci riscul de deces sau de complicaţie majoră al interventiei (chirurgicală sau endovasculară) rămâne la ora actuală de 2-5%. În funcţie de dimensiunea si poziţia anevrismului depistat incidental şi de speranţa de viaţă a pacientului se evaluează raportul risc/beneficiu pentru stabilirea indicaţiei terapeutice în aceste cazuri. Indicaţia de excludere din circulatie a anevrismului o au acei pacienţi care prin vârstă, dimensiunea şi forma anevrismului, au un risc de HSA mai mare decât riscul asociat clipării sau embolizării anevrismale.
Anevrismul care a rupt poate avea următoarele consecinţe: 
<node parent="Anevrismele intracraniene saculare">moarte subită</node> – 20% din cazuri,
<node parent="Anevrismele intracraniene saculare">stare gravă</node> – 20%, scor Hunt şi Hess IV şi V, care nu permite intervenţia chirurgicală, pacientul fiind dependent de măsurile de terapie intensivă, 
<node parent="Anevrismele intracraniene saculare">stare mediocră</node> – 30%, scor Hunt şi Hess III, permite intervenţia de clipare chirurgicală numai în cazuri de dotare anestezică şi operatorie optimă a serviciului respectiv,
<node parent="Anevrismele intracraniene saculare">stare clinică relativ bună</node> (scor Hunt şi Hess II: 30%) care permite intervenţia chirurgicală imediată pentru cliparea anevrismului
Odată rupt, deşi în momentul examinării de obicei hemostaza naturală este deja prezentă, anevrismul are cu totul alt prognostic decât anevrismul care nu a rupt niciodată. Tromboza la nivelul rupturii nu constituie decât o hemostază provizorie şi doar 30% din anevrismele netratate vor evolua către cicatrizare la nivelul rupturii, comportându-se la 1-2 ani după ruptură în mod similar anevrismelor asimptomatice (risc de ruptură de 1-2% pe an).
Pentru restul de 70% dintre anevrismele rupte repetarea rupturii apare şi are loc cu atât mai frecvent cu cât ne aflăm în perioada de timp mai apropiată faţă de ruptura iniţială. Repetarea rupturii este adeseori fatală. 
Diagnosticul se pune în majoritatea cazurilor prin explorarea angiografică a pacienţilor cu hemoragie subarahnoidiană. Metoda angiografiei prin cateterism (injectare a produsului de contrast endovascular după cateterizarea vaselor cerebrale prin abord de obicei femural după tehnica Seldinger) rămâne şi la ora actuală cea mai fidelă dar are un risc procedural de 1/1000. Metodele neinvazive (angiografia RMN si angiografia CT) s-au perfecţionat treptat ajungând la imagini apropiate ca acurateţe. Totuşi metodele de angiografie neinvazivă nu sunt suficiente în toate cazurile pentru depistarea şi caracterizarea anevrismui astfel că uneori sunt completate de angiografia prin cateterism. 
In prezent modalităţile de excludere din circulaţie a anevrismelor rupte sunt cliparea microchirurgicală sau embolizarea cu spirale prin cateterism vascular (tehnica endovasculară). Ambele procedee au un risc vital şi de complicaţii severe de aproximativ 3-5% când se practică la pacienţi în stare bună (grad I şi II Hunt şi Hess).
Edemul cerebral, vasospasmul, tulburările neurovegetative cresc riscul operator la pacienţii în stare mai gravă (III, IV şi V) şi justifică temporizarea cazurilor sub protecţia unui repaus absolut şi a controlului tensiunii arteriale până când evoluţia spontană şi măsurile de terapie intensivă vor contribui la ameliorarea pacientului. 
Complicaţiile care apar în evoluţia postintervenţie a unui anevrism rupt, clipat sau embolizat, sunt datorate pe de o parte evoluţiei hemoragiei subarahnoidiene, ca suferinţă a creierului predispozantă pentru edem, vasospasm, ischemie, tulburări vegetative şi pe de altă parte datorită complicaţiilor postoperatorii sau postembolizare posibile (tromboze vasculare, hematoame intracraniene, infecţii, leziuni cerebrale prin tracţiune etc: în circa 20% din cazuri ruptura anevrismală se însoţeşte de hematoame intracraniene (intracerebrale, subarahnoidiene la nivel cisternal, rareori subdurale, care necesită operaţia de urgenţă pentru evacuarea procesului expansiv şi cliparea anevrismului dacă este posibil).
Necesitatea excluderii din circulaţie a anevrismelor a dat naştere la apariţia şi dezvoltarea unui arsenal relativ complex de implanturi fie pe linia clipurilor autostatice anevrismale, fie pe linia spiralelor cu aplicabilitate endovasculară (GDC) descrise la capitolul de protezare.

<node parent="Scara WFNS (a societăţii mondiale de neurochirurgie)">Malformaţiile arteriovenoase cerebrale</node>

Malformaţiile arteriovenoase cerebrale constau în anomalii de formare şi dezvoltare a vaselor cerebrale arteriale, venoase, dar cel mai adesea capilare, adică anomalii ale joncţiunii între patul arterial şi cel venos. Arterele se pot continua cu vene fără interpoziţia reţelei capilare, fie prin intermediul unui ghem de vase cu diametru variabil ce poarta numele de nidus (malformaţiile arteriovenoase propriu-zise), fie prin vărsarea directă (fără interpoziţia nidusului) a unei artere într-o venă (fistula arterio-venoasă nu este strict congenitală existând şi cazuri posttraumatice).
În mod clasic malformaţiile arteriovenoase cuprind:
<node parent="Malformaţiile arteriovenoase cerebrale">malformaţii arteriovenoase propriu-zise</node>
<node parent="Malformaţiile arteriovenoase cerebrale">cavernoame</node>
<node parent="Malformaţiile arteriovenoase cerebrale">malformaţii venoase</node>
<node parent="Malformaţiile arteriovenoase cerebrale">telangiectazii</node>

În prezent există tendinţa de a se adăuga la această clasificare fistulele arteriovenoase iar malformaţiile venoase (depistate foarte frecvent la ora actuală datorită explorării prin RMN) să fie denumite anomalii de dezvoltare venoasă incidentale, fără semnificaţie patologică. De asemeni, telangiectaziile cerebrale (dilataţii capilare între care se interpune tesut cerebral normal au rareori semnificaţie patologică şi indicaţie terapeutică (doar rareori constituie un focar epileptogen).
Importante sunt cavernoamele (malformaţiile cavernomatoase) care se prezintă ca formaţiuni vasculare muriforme de mărime variabilă, înconjurate de parenchim cerebral, formate din canale vasculare dilatate cu perete simplu, format numai din strat endotelial. Cavernomul se interpune în circulaţie între vase de sânge de calibru foarte mic astfel încât de obicei este o malformaţie angiografic criptică (nu se vizualizează pe angiografia endovasculară). Se vizualizează bine prin RMN cerebral. Se poate manifesta clinic prin ruptură (hematom intracerebral) sau crize comiţiale şi în aceste cazuri are adesea indicatie de rezecţie chirurgicală. Cavernoamele descoperite incidental (cu ocazia unui RMN pentru o altă afecţiune) se operează sau nu în funcţie de riscul operator estimat pentru fiecare localizare (superficială - profundă, arie elocventă sau nu, trunchi cerebral etc), riscul de ruptură, vârsta pacientului etc.

Malformaţiile arteriovenoase propriu-zise prezintă cinci grade de gravitate din punctul de vedere al posibilităţii de rezecţie chirurgicale (scara Spetzler, 1986). Aceste grade rezultă din însumarea punctajului acordat pentru trei criterii de evaluare: dimensiunea malformaţiei, poziţia într-o arie elocventă, drenajul venos.

































Manifestarea clinică a malformaţiilor arteriovenoase îmbracă unul din următoarele sindroame: hemoragic (hemoragia subarahnoidiană, hematom intracerebral), epileptic, pseudotumoral.
Posibilităţile terapeutice constau în următoarele alternative folosite individual sau în asociere: ablaţie microchirurgicală (coagularea sau cliparea pediculilor arteriali cu disecţia în jurul nidusului urmată de coagularea pediculilor venoşi şi rezecţia malformaţiei), radiochirurgie, embolizare.


<node parent="Malformaţiile arteriovenoase cerebrale">Protocoale medicale în hemoragia subarahnoidiană</node>
Hemoragia subarahnoidiană (suferinţă care în 80% din cazuri se datorează rupturii unui anevrism intracranian) se poate prezenta sub diverse forme clinice în raport de gravitate (moarte subită, comă, deficit neurologic, sindrom confuzional, sindrom meningeal complet sau simplă cefalee brusc instalată). Asocierea cu un hematom intracranian diversifică şi mai mult situaţiile clinice concrete. 
60% dintre pacienţi se prezintă la spital cu o hemoragie subarahnoidiană de
<node parent="Protocoale medicale în hemoragia subarahnoidiană">gravitate medie sau moderată (scor II şi III)</node> Circuitul acestor pacienţi urmează următoarele etape:
CT de urgenţă pentru documentarea hemoragiei subarahnoidiene diagnosticate clinic, orientare asupra sediului rupturii (localizarea anevrismului);
Angiografie CT pentru evidenţierea anevrismului. În circa 20% din cazuri imaginea poate fi neconcludentă sau pot fi necesare detalii de mai mare fineţe pentru caracterizarea anevrismului (sau anevrismelor multiple în unele cazuri). 
Ori de câte ori este posibilă depistarea anevrismului rupt trebuie urmată de excluderea lui din circulaţie pentru a preveni o nouă ruptură. In prezent există două tehnici principale pentru excluderea anevrismului: cliparea microchirurgicală şi embolizarea prin cateterism venos (tehnica endovasculară). Există o oarecare competiţie în practică între tehnica microchirurgicală şi cea endovasculară. In anumite tipuri de anevrisme există o indicaţie clară pentru a folosi una sau alta dintre tehnici. În multe cazuri însă, oricare dintre cele 2 tehnici poate fi folosită cu rezultate şi riscuri apropiate. Uneori aceste tehnici sunt complementare sau alternative, ca tehnică de rezervă, în cazul eşecului excluderii anevrismului prin prima tehnică aleasă.
Intervenţie chirurgicală de clipare a anevrismului pentru pacienţii neembolizaţi (poziţie distală a anevrismului faţă de accesibilitatea cateterismului, colet larg cu risc de migrare a spiralei din sacul anevrismal, anevrism gigant, anevrism parţial trombozat, anevrism apreciat ca fragil – cu risc de ruptură la embolizare, vase colaterale provenite din sacul anevrismal pentru care trebuie păstrată permeabilitatea, eşecul embolizării). Varianta <node parent="gravitate medie sau moderată">intervenţiei microchirurgicale precoce</node>(primele 24 – 72 de ore) se aplică pacienţilor în stare acceptabilă, cu risc scăzut anestezic şi operator, general şi cerebral. Această atitudine împiedică repetarea rupturii anevrismale şi permite inducerea hipertensiunii controlate pentru contracararea efectelor vasospasmului cerebral. Rolul evacuării cheagurilor din spaţiul subarahnoidian ar putea fi de asemenea benefic.
Pacienţii în stare proastă, cu risc anestezic şi operator crescut, pot fi agravaţi de o intervenţie precoce atât sub raportul leziunii cerebrale secundare, cât şi sub raportul tulburărilor vegetative şi a complicaţiilor sistemice. Cu tot riscul repetării rupturii unui anevrism ce nu a fot exclus din circulaţie, aceşti pacienţi se temporizează sub tratament conservator până la stabilizarea vegetativă şi echilibrarea unor deficite sistemice. Momentul <node parent="gravitate medie sau moderată">operaţiei amânate</node> poate fi imediat ce starea pacientului permite sau după trecerea celor 14-21 de zile cu risc crescut de vasospasm cerebral.
Pacienţii cu explorarea angiografică normală şi la care nu s-a evidenţiat altă cauză de hemoragie subarahnoidiană (sindrom hemoragipar, meningită hemoragică, tumoră etc.) trebuie investigaţi suplimentar prin RMN (evidenţierea malformaţiilor vasculare angiografic “mute" – cavernoame) şi reevaluaţi angiografic după 1-3 luni (anevrismul poate fi mascat la prima investigaţie angiografică datorită vasospasmului sau unui trombus provizoriu care se repermeabilizează ulterior).
Dacă la hemoragia subarahnoidiană se asociază un hematom intracerebral cu efect de masă manifest clinic, evacuarea hematomului este prioritară iar anevrismul se clipează de obicei în acelaşi timp operator.
Asocierea hidrocefaliei impune adesea un drenaj ventricular extern
Trapia intensivă, cand se impune, tratamentul conservator şi îngrijirea adecvată pentru scăderea riscului de repetare a rupturii şi profilaxia vasospasmului se instituie de la început şi se adaptează fiecărei etape.

Pentru punerea in practică a acestui protocol este necesară următoarea dotare: 
CT în regim de urgenţă, 
Angiografie cerebrală de preferat performantă: serioangiografie cu substracţie digitală prin cateterism Seldinger,
Posibilitatea de aplicare a terapiei endovasculare: echipă antrenată în intervenţiile endovasculare, catetere şi spirale disponibile,
Echipă neurochirurgicală antrenată în intervenţii de microchirurgie vasculară dotată cu microscop operator neurochirurgical, instrumente de microchirurgie, clipuri autostatice anevrismale,
Neuroanestezie şi neuroterapie intensivă adecvate.

Perspectiva perfecţionării angiografiei neinvazive (CT sau RMN) până la a deveni competitivă cu angiografia prin cateterism arterial ar putea aduce schimbări în protocolul prezentat.

<node parent="Malformaţiile arteriovenoase cerebrale">Formele grave de hemoragie subarahnoidiană</node>(grad IV şi V) se încadrează în managementul accidentului vascular cerebral grav. Problemele generale de îngrijire a unei come neurologice sunt în linii mari similare cu protocolul de îngrijire al traumatismelor cranio-cerebrale grave. De altfel în absenţa anamnezei diferenţierea între un traumatism cranio-cerebral grav şi un accident vascular cerebral grav cu traumatism cranio-cerebral minor prin cădere secundară este dificilă până la efectuarea investigaţiilor. 
Aceleaşi măsuri de menţinere a funcţiilor vitale, prevenirea leziunii cerebrale secundare şi a complicaţiilor sistemice, trebuie aplicate. În caz de ameliorare, când starea pacientului o permite, se practică angiografia şi intervenţia de excludere a anevrismului pe cale endovasculară sau microchirurgicală.




<node parent="ACCIDENTELE VASCULARE CEREBRALE NEUROCHIRURGIA VASCULARĂ">Hematomul intracerebral primar</node>

În afara hematoamelor intracerebrale traumatice deja amintite la capitolul de neurotraumatologie există hematoame intracerebrale spontane care aparţin capitolului de accidente cerebrale hemoragice. Din punct de vedere etiologic hematoamele intracerebrale spontane pot fi secundare rupturii unei formaţiuni vasculare: anevrism, malformaţie arterio-venoasă propriu-zisă, cavernom sau pot fi secundare rupturii vaselor tumorale de neoformaţie (tumori hemoragice – d.ex. metastazele de melanom, glioblastomul).
În cazul în care hematomul intracerebral nu este nici traumatic, nici secundar unei formaţiuni hemoragice denumirea clasică era de hematom primar. În prezent se foloseşte mai mult termenul de hematom intracerebral spontan nonmacrolezional. Această categorie include:
<node parent="Hematomul intracerebral primar">hematoamele hipertensive</node>, în care sursa hemoragiei este reprezentată de ruptura arteriolelor cu modificări de hialinoză. Hipertensiunea arterială de durată induce degenerarea hialinotică a peretelui arteriolelor şi un puseu hipertensiv, ruptura. Aceste artere hialinotice se găsesc mai frecvent în teritoriul vascular centrocerebral irigat de vase perforante care sunt vase de calibru mic ce se desprind în unghi drept din vasele mari.
<node parent="Hematomul intracerebral primar">hematoame amiloidotice</node>: localizate mai frecvent subcortical, multilocular, la persoane în vârsta cu alterarea pereţilor vasculari prin amiloidoză.
<node parent="Hematomul intracerebral primar">hematoamele prin tulburări ale hemostazei</node>, frecvente la pacienţi cu tratamment anticoagulant. 
Hematomul intracerebral primar se manifestă printr-un debut brusc cu instalarea unui deficit neurologic (de obicei hemiplegie) şi alterarea stării de conştienţă, sindrom HIC. 
Diagnosticul este în principal computertomografic iar atitudinea variază între:
tratament conservator şi supravegherea evoluţiei spre rezorbţie (hematoame de dimensiuni mici sau moderate cu evoluţie clinică spontan remisivă),
evacuare chirurgicală sau prin puncţie stereotaxică (hematoame compresive – diametrul peste 25 mm, în poziţie accesibilă – lobare, la pacienţi cu agravare clinică progresivă),
terapie intensivă la pacienţi cu hematoame talamice (distrucţia talamică declanşează tulburări neurovegetative şi alterări ale stării de conştienţă de obicei severe, agravate de manevrele intervenţioniste în aceasta zonă).
Hematoamele putaminale reprezintă o localizare în care evacuarea chirurgicală este posibilă în unele cazuri, mai ales atunci când hematomul are o extensie lobară, dar rezultatele sunt mai proaste decât în hematoamele lobare pure.

<node parent="Hematomul intracerebral primar">Protocoale medicale în hematoamele intracerebrale primare</node>
Măsurile iniţiale de susţinere a funcţiilor vitale de către echipa de urgenţă care preia şi transportă pacientul sunt comune. Întrucât majoritatea acestor hematoame sunt hipertensive, controlul medicamentos al hipertensiunii intracraniene se impune de la început. O scădere prea agresivă a tensiunii arteriale poate determina însă scăderea presiunii de perfuzie cerebrală. Odată ajuns la spital, pacientul este supus următorului protocol de management medical:
Evaluarea formei de gravitate clinică: agravare progresivă, stare gravă de la început, ictus urmat de ameliorare parţială, evoluţie ondulatorie etc.
CT în urgenţă: dă indicaţii importante pentru conduita terapeutică, legate de poziţia hematomului. Localizarea lobară (substanţa albă a lobilor cerebrali) sau cerebeloasă constituie un criteriu pentru indicaţia chirurgicală a hematoamelor cu efect de masă în timp ce localizarea centrocerebrală (regiunea capsulei interne şi a nucleilor bazali: corp striat şi talamus) sau la nivelul trunchiului cerebral are trareori indicaţie chirurgicală. Dimensiunile colecţiei hematice, efectul compresiv asupra creierului şi starea clinică sunt alţi factori importanţi în luarea deciziei terapeutice.

O serie de criterii clinice şi imagistice sunt evaluate pentru a stabili indicaţia operatorie care se află sub semnul următoarei contradicţii: starea clinică gravă poate fi datorată fie leziunii cerebrale primare în focarul hemoragic, fie efectului de proces expansiv al hematomului (hipertensiune intracraniană). Dacă primul mecanism este valabil, operaţia de evacuare a hematomului este agravantă, căci adaugă leziunii primare o leziune chirurgicală, cea a accesului şi a potenţialului resângerării în focarul hemoragic. Dacă al doilea mecanism este valabil, abstinenţa de la operaţie se poate solda cu decesul pacientului prin fenomene de hipertensiune intracraniană (angajare cerebrală, scăderea fluxului sanguin cerebral). Cum ambele mecanisme sunt intricate în majoritate cazurilor, experienţa echipei şi abilitatea raţionamentului neurochirurgical reprezintă factorul final de decizie. 
<node parent="Protocoale medicale în hematoamele intracerebrale primare">Intervenţie chirurgicală</node> de evacuare a hematomului (clasică transcerebrală, microchirurgicală transsulcală, endoscopică, puncţională simplă sau stereotactică cu sau fără introducere de fibrinolitice) se poate practica <node parent="Intervenţie chirurgicală">imediat după internare</node>(efect de masă cert, hematom sau o componentă importantă a hematomului în poziţie lobară), <node parent="Intervenţie chirurgicală">după o perioadă de urmărire</node> pentru cazurile de gravitate medie cu evoluţie ondulatorie sau evoluţie în platou prelungită (cronicizarea hematomului în vederea consolidării hemostazei spontane şi a stabilizării dezechilibrelor vegetative), imediat ce <node parent="Intervenţie chirurgicală">apare deteriorarea</node> clinică pentru cazurile cu agravare secundară,. 
Neuroterapia intensivă, în asociere cu evacuarea chirurgicală, sau ca unică modalitate terapeutică pentru cazurile cu hematoame talamice, tulburări vegetative prin leziunea primară cu potenţial major agravant al intervenţiei chirurgicale în focarul hemoragic profund, hematoame fără efect de masă (dimensiuni mici, bine tolerate clinic, imagistic, fără deplasări ale structurilor cerebrale mediane sau fără dispariţia spaţiilor lichidiene intracraniene). 
Întrucât în evoluţia hematomului intracerebral, decompensarea hipertensiunii intracraniene prin epuizarea spaţiilor de rezervă endocraniene şi a mecanismelor compensatorii se poate produce în orice moment, uneori brusc (resângerare, edem cerebral, hidrocefalie) hematoamele chiar dacă nu sunt operate, trebuie urmărite pentru perioada acută în mediu neurochirurgical, acolo unde o intervenţie operatorie de urgenţă este oricând practicabilă. 
După ieşirea din faza acută recuperarea neuromotorie şi continuarea tratamentului hipertensiunii intracraniene şi a patologiei asociate constituie o etapă obligatorie în circuitul acestor pacienţi.

Pentru asigurarea standardelor de îngrijire a accidentului vascular cerebral hemoragic de tip hematom intracerebral, managementul sanitar trebuie să asigure următoarele disponibilităţi:
<node parent="Intervenţie chirurgicală">transport medicalizat de urgenţă</node>
<node parent="Intervenţie chirurgicală">neuroterapie intensivă, neuroanestezie</node>
<node parent="Intervenţie chirurgicală">explorare CT în regim de urgenţă</node>
disponibilităţi operatorii în orice moment, preferabil tehnici miniminvazive disponibile: microchirurgie, endoscopie, puncţie stereotaxică cu injectare de fibrinolitice şi aspiraţie, aspiraţie ultrasonică.
accesibilitate la recuperarea neuromotorie şi dispensarizarea tensiunii arteriale
accesibilitate la metode diagnostice suplimentare pentru cazuri selectate (angiografie, RMN)




<node parent="ACCIDENTELE VASCULARE CEREBRALE NEUROCHIRURGIA VASCULARĂ">Posibilităţi neurochirurgicale în profilaxia şi terapia accidentului vascular ischemic</node>

<node parent="Posibilităţi neurochirurgicale în profilaxia şi terapia accidentului vascular ischemic">Terapia conservatoare anticoagulantă şi fibrinolitică</node> a ameliorat prognosticul accidentelor vasculare ischemice care, în mare parte, sunt de competenţa neurologiei (accidente vasculare cerebrale de cauză cardiacă, majoritatea trombozelor vasculare intracraniene).
Posibilitatea chirurgicală de a revasculariza un teritoriu ale cărui vase s-au ocluzionat a deschis drumul unui variat număr de procedee: trombendarterectomii, anastomoze vasculare exo-endocraniene, encefalomiosinangioze ş.a. a căror indicaţie s-a restrâns în ultimul timp pe considerentul că revascularizarea poate apare spontan şi, oricum, intervenţiile amintite nu oferă o irigare suficient de rapidă în teritoriul ischemiat pentru a preveni constituirea leziunilor necrotice. În plus, există riscul transformării infarctului într-o zonă hemoragică (infarct hemoragic) cu evoluţie mai proastă. In prezent tehnicile de tromboliza pe cale endovenoasa sau prin cateterism arterial cu injectari de agenti fibrinolitici la nivelul trombusului sau tehnicile endovasculare de extragere mecanica a trombusului cu diverse dispozitive s-au dezvoltat forte mult. Tromboliza sau extragerea trombusului se pot practica numai in primele 3 ore de la debut. Se stie ca rezistenta celulei nervoase la anoxie este 3-5 minute. In centrul unui infarct insa se considera ca zona de necroza este inconjurata de o zona de penumbra in care irigatia tesutului nervos este scazuta dar nu abolita. In aceasta zona neuronii supravietuiesc in stare de parabioza o durata de timp mai scurta sau mai lunga in functie de valoarea fluxului sanghin restant (ocluzii incomplete, flux colateral prin anastomozele subpiale).
În infarctele constituite cu efect pseudotumoral sau cu potenţial edematogen crescut una din metodele terapeutice pentru a evita hipertensiunea intracraniană o constituie craniectomia decompresivă. Rezultatele sunt deocamdată controversate.
La pacienţi cu hipoperfuzie cerebrală selectaţi (insuficienţă circulatorie cerebrală hemodinamică) se pot trata stenozele de pe vasele de aport prin endarterectomie sau stentting sau se pot face anastomoze vasculare pentru suplinirea hipoperfuziei dintr-un anumit teritoriu vascular. Cea mai cunoscută este anastomoza dintre artera carotidă externă şi artera cerebrală medie (prin grefă vasculară sau prin anastomoza temporosilviană).

<node parent="Posibilităţi neurochirurgicale în profilaxia şi terapia accidentului vascular ischemic">Endarterectomia carotidiană</node>
Domeniul în care neurochirurgia îşi păstrează indicaţii frecvente la ora actuală este cel al dezobstrucţiei stenozelor vaselor mari la nivelul gâtului, cea mai frecventă fiind <node parent="Endarterectomia carotidiană">stenoza de carotidă</node>. 
La nivelul bifurcaţiei carotidei condiţiile hemodinamice turbionare favorizează formarea plăcilor de ateroscleroză. Îngustarea lumenului carotidian şi ulceraţia plăcii sunt factori favorizanţi suplimentari ai formării de trombuşi care se detaşează cu uşurinţă determinând embolii cerebrale. Circa 30% din accidentele vasculare cerebrale ischemice îşi au ca origine embolii porniţi de la nivelul bifurcaţiei arterei carotide stenozate.
Screeningul populaţiei cu risc (pacienţi cu ateroscleroză la diverse nivele: coronariană, a membrelor inferioare) poate decela afecţiunea în faza asimptomatică. Metodele de diagnostic clinic (suflul carotidian), Echo-Doppler (evidenţierea stenozei) şi angiografic (vizualizarea exactă a gradului de stenoză: raportul dintre diametrul minim al carotidei interne la nivelul stenozei şi diametrul maxim al bulbului carotidian), a întinderii ei în înălţime şi a existenţei ulceraţiilor.
Simptomatologia stenozei carotidiene se datorează emboliilor cerebrale sau trombozei de carotidă pe care le poate genera şi care stau la baza accidentelor cerebrale ischemice de etiologie carotidiană. 
<node parent="Endarterectomia carotidiană">Clasificarea clinică</node> a accidentelor vasculare ischemice este următoarea:
<node parent="Clasificarea clinică">accident tranzitor</node> (instalarea bruscă a unui deficit neurologic focal care se remite total în primele 24 de ore de la instalare);
<node parent="Clasificarea clinică">accident ischemic constituit</node>, care la rândul lui poate fi stabil, remisiv sau în evoluţie şi care, de obicei, este urmat de sechele (hemipareze, hemiplegii, afazii etc.) sau chiar deces
In majoritatea cazurilor primele manifestări clinice ale stenozei de carotidă sunt reprezentate de accidentele ischemice tranzitorii sau constituite. Diagnosticul stenozei se face prin aceleaşi metode paraclinice ca şi pentru stenoza asimptomatică.
<node parent="Posibilităţi neurochirurgicale în profilaxia şi terapia accidentului vascular ischemic">Tratamentul</node> conservator se adresează regimului igieno-dietetic, corectării hipertensiunii arteriale şi dislipidemiei, dacă există, tratamentul accidentului ischemic constituit şi în toate cazurile administrarea de antiagregante plachetare. Aceste măsuri nu oferă o protecţie completă faţă de repetarea accidentului ischemic sau faţă de apariţia unui accident ischemic grav. Înlăturarea stenozei de la nivelul carotidei se poate face chirurgical prin ablaţia plăcii de aterom sau pe cale de intervenţie endovasculară prin plasarea unui stent în lumenul carotidian. Operaţia (endarterectomia) constă în clamparea temporară a celor trei vase adiacente bifurcaţiei carotide (carotida comună, carotida externă şi carotida internă), incizia carotidei, decolarea plăcii de aterom de pe peretele vascular şi sutura etanşă a peretelui urmată de declampare. Pentru a preveni ischemia cerebrală în timpul clampării se poate utiliza un şunt din material plastic care să asigure continuarea fluxului sanguin între carotida comună şi carotida internă. Stentul este un cilindru din plasă metalică care se dilată cu un balonaş după ce a fost poziţionat la nivelul stenozei carotidiene sau după ce a fost detaşat din cateterul conductor pentru stenturile cu memorie elastică. Ambele manevre (chirurgicală şi endovasculară) sunt metode invazive cu un risc vital şi de accident vascular cerebral grav de 1-3%. Acest risc relativ crescut pentru o intervenţie profilactică se datorează faptului că pacienţii cu stenoză de carotidă sunt de obicei vârstnici, cu ateroscleroză coronariană sau cerebrală asociată. 
Studii comparative între riscul natural de evoluţie a bolii şi riscul intervenţiei au dus la stabilirea grupe de pacienţi cu indicaţie operatorie: stenozele mai mari de 70%, dar unii factori pot fi luaţi în considerare la stabilirea indicaţiei: pacienţi tineri, plăci de ateroscleroză ulcerate, pacienţi cu accidente ischemice repetitive în antecedente.



<node parent="root">PATOLOGIA VERTEBROMEDULARĂ NEUROCHIRURGICALĂ</node>

<node parent="PATOLOGIA VERTEBROMEDULARĂ NEUROCHIRURGICALĂ">Sindromul de compresiune radiculomedulară</node>
<node parent="PATOLOGIA VERTEBROMEDULARĂ NEUROCHIRURGICALĂ">Sindromul de coadă de cal.</node>

Măduva spinării şi coada de cal, învelite în teaca durală, sunt adăpostite de canalul vertebral. Numeroşi factori (tumori, alunecări sau dislocări osoase traumatice, hernii ale materialului discal, formarea de osteofite, hematoame şi unele infecţii determină compresiuni asupra rădăcinilor nervoase, măduvei spinării, cozii de cal, în interiorul acestui canal îngust şi rigid. În mod clasic se descriu următoarele faze ale unei compresiuni radiculomedulare:
<node parent="Sindromul de compresiune radiculomedulară">Faza de compresiune radiculară</node>
<node parent="Faza de compresiune radiculară">faza iritativă</node> – se manifestă clinic prin durere de tip nevralgic, care ia numele nivelului: cervicobrahialgie, nevralgie intercostală, lombocruralgie, lombosciatică,
<node parent="Faza de compresiune radiculară">faza de compresiune propriu-zisă</node> (faza deficitului parţial) se traduce clinic prin hipoestezie, pareză şi hiporeflexie în teritoriul radicular respectiv,
<node parent="Faza de compresiune radiculară">faza de întrerupere</node> (a deficitului total, deşi teoretic se prezintă sub formă de paralizie radiculară, anestezie şi areflexie în teritoriul respectiv, în mod practic întrepătrunderile teritoriilor radiculare determină o simptomatologie care rămâne adesea parţială).
Recuperarea după ablaţia compresiunii în faza deficitului total este posibilă cu atât mai mult cu cât intervenţia a fost mai precoce. În general, deficitele totale mai vechi de trei săptămâni recuperează puţin sau deloc.
<node parent="Sindromul de compresiune radiculomedulară">Faza de compresiune medulară</node> cuprinde următoarele etape:
<node parent="Faza de compresiune medulară">compresiunea medulară parţială</node> se manifestă prin sindroame clinice corespunzătoare sediului compresiunii: compresiunea laterală (sindromul Brown-Sequard), compresiunea centromedulară (sindromul siringomielic cu disociaţie senzitivă termoalgică), sindromul de compresiune anterioară, sindromul de compresiune posterioară
<node parent="Faza de compresiune medulară">compresiunea medulară totală</node> se caracterizează prin para/tetraplegie senzitivă şi motorie sub nivelul leziunii, tulburări sfincteriene, iniţial retenţie apoi incontinenţă. Paralizia este spastică cu hipertonie în “lamă de briceag" şi reflexe osteotendinoase vii, semnul Babinski şi automatisme spinale prezente atunci când compresiunea s-a instalat lent progresiv. Compresiunile acute determină iniţial o fază de tetra/paraplegie flască (fază de şoc medular în care dezaferentarea bruscă a neuronilor medulari face ca aceştia să-şi piardă temporar funcţiile proprii de emitere a unor impulsuri nervoase) urmată de tetra/paraplegie spastică. Intre cele două etape, flască şi spastică, se interpune un stadiu intermediar flasco-spasmodic.
Compresiunea de coadă de cal se manifestă printr-un sindrom de neuron motor periferic (parapareză flască, deficit senzitiv şi tulburări sfincteriene în teritoriile radiculare de sub nivelul L2. Sindromul poate fi complet sau incomplet, total sau parţial (sindrom de coadă de cal superior, mijlociu, inferior – numai cu tulburări sfincteriene şi anestezie perineală). 
Stabilirea nivelului compresiunii este un criteriu clinic esenţial în vederea centrării explorării neuro-radiologice şi imagistice. Stabilirea nivelului se face pe baza găsirii dermatomului cel mai înalt cu sensibilitatea alterată, a nivelului motor, ambele corelate la topografia radiculo-vertebrală. Datorită creşterii mai accentuate a scheletului faţă de sistemul nervos care se maturizează mai repede din punct de vedere histologic, măduva spinării nu are o creştere la fel de accentuată ca şi coloana vertebrală. Astfel măduva spinării (mielotoamele coxale) se termină în dreptul vertebrei L2. Decalajul între nivelul medular şi cel vertebral este de o vertebră la nivel cervical, două vertebre la nivel dorsal superior, trei vertebre la nivel dorsal inferior. Efectuarea secţiunilor tomografice în dreptul vertebrei D12 în cazul unui sindrom de compresiune cu nivel D12 este sortită eşecului diagnostic căci mielomerul D12 se află în dreptul vertebrei D9, unde trebuie căutată compresiunea. 

<node parent="PATOLOGIA VERTEBROMEDULARĂ NEUROCHIRURGICALĂ">Sindromul vertebral</node>

 Numeroase compresiuni radiculomedulare sunt de cauză osteodiscală (vertebrală).pacientul acuză dureri (rahialgii) cu localizare în general corespuzătoare nivelului leziunii: cervicalgie, dorsalgie sau lombalgie (lumbago). Durerea poate fi exacerbată de mişcări, anumite posturi, trepidaţii, expunere la frig etc. şi poate fi însoţită de contracură cu limitarea mişcărilor coloanei (blocaj vertebral), posturi anormale sau modificări de curbură antalgice: torticolis, scolioză etc.
 Examenul clinic al coloanei vertebrale poate decela diverse modificări: 
durere locală la palpare
contractură musculară paravertebrală (blocaj) cu limitarea mişcărilor
deformări vertebrale: scolioză, cifoză, lordoză, gibozitate

<node parent="PATOLOGIA VERTEBROMEDULARĂ NEUROCHIRURGICALĂ">Explorarea paraclinică vertebro-medulara</node>

Următoarele metode paraclinice sunt folosite: 
radiografiile vertebrale în diverse incidenţe (faţă, profil etc.) în poziţie de repaus sau în flexie, extensie, înclinare laterală,
mielografia,
computertomografie vertebromedulară a nivelului suspicionat, simplă sau cu substanţă de contrast introdusă subarahnoidian – mieloCT,
rezonanţă magnetică nucleară vertebromedulară a nivelului suspicionat sau mieloRMN, 
scintigrafia vertebrală – mai puţin folosită astăzi,
explorarea LCR-lui (hiperalbuminorahie sub nivelul compresiunii),
examenul electric şi electromiografia (evaluarea nivelului şi gradului compresiunii radiculare)

<node parent="PATOLOGIA VERTEBROMEDULARĂ NEUROCHIRURGICALĂ">Traumatismele vertebromedulare</node>

Traumatismele vertebromedulare se clasifică în:
<node parent="Traumatismele vertebromedulare">traumatisme vertebromedulare amielice</node> – lipsite de deficit neurologic posttraumatic 
<node parent="Traumatismele vertebromedulare">traumatisme vertebromedulare mielice</node>
<node parent="traumatisme vertebromedulare mielice">incomplete</node>
<node parent="traumatisme vertebromedulare mielice">complete</node>: deficit neurologic complet sub nivelul fracturii
Criteriul deficitului neurologic este criteriul principal în evaluarea acestor pacienţi. Cu toate acestea şi alte criterii sunt importante astfel încât traumatismele vertebromedulare mai sunt împărţite în: TVM deschise/închise (după existenţa plăgii vertebrale), sau după tipul de leziune vertebrală osteoligamentară:
<node parent="Traumatismele vertebromedulare">contuzie, entorsă vertebrală</node>,
<node parent="Traumatismele vertebromedulare">luxaţie vertebrală</node>,
<node parent="Traumatismele vertebromedulare">fractura-tasare a corpului vertebral</node>,
<node parent="Traumatismele vertebromedulare">fractura liniară a corpului vertebral</node>,
<node parent="Traumatismele vertebromedulare">fractura cominutivă a corpului vertebral</node>,
<node parent="Traumatismele vertebromedulare">fractura de arc posterior (pediculară, articulară, a lamei, a spinoasei)</node>,
<node parent="Traumatismele vertebromedulare">fractura cu deplasare (dislocare)</node>.
Un alt criteriu de clasificare a traumatismelor vertebromedulare îl constituie mecanismul de producere al fracturii. Desi adesea mecanismul este combinat, vectorul de forţă final principal ne poate sugera mecanismul prin care structurile vertebrale osteoligamentare au fost supuse suprasolicitării biomecanice care a determinat fractura sau ruptura discoligamentară şi eventualele deplasări/disclocaţii. Aceste mecanisme sunt: compresiunea axială, hiperflexia (adesea compresiune-flexie), hiperextensia, translaţia.
Aceste posibilităţi fracturare se combină în diverse moduri, şi pentru un anumit segment al coloanei vertebrale există forme specifice de fractură determinând clasificări diferite pentru diverse nivele vertebrale:
<node parent="Traumatismele vertebromedulare">fracturi cervicale înalte</node> (d.ex.. fractura de odontoidă),
<node parent="Traumatismele vertebromedulare">fracturi cervicale medii şi inferioare</node> (d.ex. fractura luxaţie cervicală),
<node parent="Traumatismele vertebromedulare">fracturi dorsale</node>,
<node parent="Traumatismele vertebromedulare">fracturi dorso-lombare</node> (d.ex. fractura tasare, fractura cominutivă, fractura dislocaţie),
<node parent="Traumatismele vertebromedulare">fracturi lombare</node>,
<node parent="Traumatismele vertebromedulare">fracturi sacrate şi coccigiene</node>.
Cauzele cele mai frecvente ale traumatismelor vertebromedulare sunt: accidentul rutier, căderile de la înălţime, acccidentele de joacă sau sportive, plonjonul în apă mică, agresiunile
Evaluarea şi tratamentul traumatizatului vertebromedular începe din momentul primului ajutor şi este sub semnul evitării agravării neurologice prin deplasări vertebrale secundare. Numeroase criterii au fost enunţate în literatură pentru a stabili instabilitatea posttraumatică (riscul deplasării în focarul de fractură, cu consecinţa sa majoră – leziunea medulară). Aceste criterii fiind radiologice, orice traumatism vertebromedular trebuie considerat instabil şi imobilizat provizoriu (guler cervical, decubit dorsal strict, sau menţinerea poziţiei în care victima a fost găsită) până la explorarea radiologică. După modelul celor trei coloane al lui Denis (1983) traumatismul este instabil când două coloane din trei sunt lezate: cele trei coloane din acest model sunt reprezentate de:

<node parent="Traumatismele vertebromedulare">Toate elementele osteodiscoligamentare anterioare nucleului pulpos (jumătatea anterioară a discului şi a corpilor vertebrali, ligamentul vertebral comun anterior)</node>,
<node parent="Traumatismele vertebromedulare">Porţiunea de disc şi corpuri vertebrale dindărătul nucleului şi până la ligamentul vertebral posterior inclusiv</node>,
<node parent="Traumatismele vertebromedulare">Elementele dindărătul ligamentului posterior: articulaţiile interapofizare dreaptă şi stângă, ligamentele galbene, ligamentele interspinos, supraspinos şi intertransvers)</node>. 
Modele şi tehnici mai noi cum ar fi imagistica dinamică a coloanei, interpretarea biomecanică a imagisticii încearcă, în lumina metodelor de investigaţie actuale să stabilească mai exact dacă o coloană vertebrală este instabilă şi care este gradul de instabilitate. în unele cazuri acest diagnostic este dificil şi aparţine examenului de specialitate. în cazurile clare, acolo unde ruptura coloanelor lui Denis este clar vizibilă diagnosticul aparţine oricărui medic şi este deosebit de important căci pacientul fără deficit neurologic posttraumatic dar cu coloana instabilă poate rapid deveni tetra sau paraplegic dacă nu se iau imediat măsurile de punere în repaus, imobilizare provizorie cu orteză şi evaluare suplimentară pentru imobilizare internă cu intrumentaţie spinală sau imobilizare externă de durată pentru cosolidare prin cicatrizare şi osificare în focarul lezional.
Cu alte cuvinte, după confirmarea imagistică a instabilităţii, pacientul fie va fi supus unei intervenţii chirurgicale de stabilizare fie stabilizarea se va obţine prin imobilizare externă adecvată (Minerva, guler cervical, corset etc.) În cazul existenţei unei dislocaţii înainte de practicarea stabilizării se efectuează reducerea (externă sau operatorie).
În evaluarea clinică o atenţie deosebită se acordă nivelului de sensibilitate şi gradului deficitului motor sub nivelul leziunii, ceea ce permite încadrarea pacientului în conformitate cu scara Frankel, în unul din cele 5 grade:


Investigaţia radiologică simplă trebuie efectuată în urgenţă pentru a încadra pacientul într-una din grupele de traumatism stabil sau instabil biomecanic. De multe ori, pentru un diagnostic exact, aceasta investigatie trebuie să fie urmată de examenul CT sau/şi RMN.
Tratamentul deficitului neurologic este o problemă mai puţin bine rezolvată ca cea a instabilităţii. Menţinerea parametrilor fiziologici ai functiilor sistemice, administrarea corticoterapiei în doza mare în primele 8 ore posttraumatic, manitolul, furosemidul ar avea un rol în prevenirea leziunii medulare secundare prin edem, în ameliorarea prognosticului funcţional la pacienţii cu deficite neurologice. Decompresiunea neurochirurgicală de urgenţă este obligatorie în cazurile cu tendinţă la agravare. Deficitele totale sunt de obicei ireversibile creând o patologie aparte (pacientul tetraplegic sau paraplegic). În faza acută tratamentul se adresează tulburărilor neurovegetative iniţiale care ameninţă cu apariţia complicaţiilor: tulburări respiratorii, bronhopatie de stază şi de aspiraţie, bronhopneumonie, prăbuşiri tensionale, escare, infecţii urinare, meteorism, tromboflebite. 
Nu există o schemă de tratament absolută aplicabilă în toate cazurile, totuşi amintim unele protocoale de management:
<node parent="Traumatismele vertebromedulare">Reducere externă imediată– control imagistic al lipsei de compresiune – imobilizare externă</node>
<node parent="Traumatismele vertebromedulare">Intervenţie chirurgicală de urgenţă pentru reducere, decompresiune, stabilizare</node>
Intre metoda conservatoare (1.) şi metoda operatorie (2) există protocoale intermediare: reducere externă – stabilizare operatorie, intervenţie chirurgicală – imobilizare externă.
Indiferent de protocolul urmat se are în vedere tratamentul intensiv şi recuperator al cazurilor grave şi al deficitelor. De asemeni, gravitatea stării clinice şi neurologice trebuie avută în vedere în decizia de a aplica un protocol mai invaziv sau mai puţin invaziv (tratament conservator, reducere şi imobilizare urmată de stabilizare chirurgicală amânată, tratament chirurgical de urgenţă). 
<node parent="PATOLOGIA VERTEBROMEDULARĂ NEUROCHIRURGICALĂ">Traumatisul vertebromedular cervical</node>
Vom prezenta aici numai traumatismele coloanei cervicale subaxiale, adică c3-c7, vertbra c1 - atlasul şi vertebra c2 – axisul, prezintă particularităţi anatomice şi biomecanice diferite de restul vertebrelor cervicale. Spaţiul alocat cursului nu ne permite detalierea traumatismelor vertebromedulare înalte.cele mai importante tipuri de traumatism vertebromedular cervical subaxial sunt:
<node parent="Traumatisul vertebromedular cervical">fracura tasare anterioară</node> este o fracură prin compresie ce afectează numai pilonul anterior şi de obicei se tratează conservator prin imobilizare în orteză cervicală (guler).
<node parent="Traumatisul vertebromedular cervical">fractura cominutivă de corp vertebral cu afectarea retrozidului</node> este o fractură explozivă de obicei prin flexie-compresie, afectează pilonul anterior şi mijlociu. Este adesea însoţită de deficit neurologic. În majoritatea cazurilor se practică corpectomie, înlocuirea corpului vertebral cu grefon de creastă iliacă sau casetă metalică şi eventual fixare anterioară cu placuţă metalică.
<node parent="Traumatisul vertebromedular cervical">fractura luxaţie anterioară</node> :de obicei urmare a unui mecanism de hiperflexie ce determină ruptura structurilor ligamentare poaterioare cu dislocarea faţetelor articulare superioare care din poziţia lor posterioară în articulaţia interapofizară se luxează şi trec anterior faţă de apofizele articulare inferioare. Discul intervertebral de obicei se rupe şi corpul vertebral alunecă anterior faţă de corpul subiacent. Această fractură este deosebit de instablă, adesea asociată cu deficit neurologic. Necesită reducere şi de obicei stabilizare chirurgicală. Din păcate până în prezent nu există tehnici de regenerare medulară. Pacienţii cu transsectiune medulară vor rămâne tetraplegici. Pacienţii fără deficite neurologice sau cei cu deficite parţiale pot avea o evoluţie foarte bună după intervenţie şi eventual recuperare.
<node parent="Traumatisul vertebromedular cervical">traumatismul prin hiperextensie</node> poate determina o fracură cu angulare a coloanei cervicale cu imagine în gură de peşte între doi corpi vertebrali pe radiografia cervicală de profil. Alteori există doar leziuni ligamentare sau medulare vizibile numai pe imaginile RMN, la un pacient de obicei vârstnic, cu spondiloză cervicală, radiografie normală dar cu deficit neurologic centromedular (tetrapareză predominent la membrele superioare).

 Conduita în traumatismele vertebro-medulare cervicale constă în :
<node parent="Traumatisul vertebromedular cervical">Depistarea, decarcerarea şi evaluarea clinică rapidă</node> cu imobilizarea provizorie adecvată: de obicei guler cervical Philadelphia corect ajustat şi menţinerea aliniamentului axial normal al corpului, mobilizarea cu blandete la orice pacient cu risc de a avea fractură cervicală: pacienţii cu traumatism craniocerebral şi stare de conştienţă alterată sau abolită, pacienţi cu dureri cervicale, deficit neurologic, cervicobrahialgie, mecanism al traumatismului violent şi sugestiv pentru o suprasolicitare mecanică a coloanei cervicale. 
<node parent="Traumatisul vertebromedular cervical">Menţinerea funcţiilor vitale şi instituirea imediată a corticoterapiei</node> la pacienţii cu deficit neurologic ar fi benefică. Se administrează doze mari de cortizon: metilprednisolon 30 mg/kg intravenos în bolus pe o durată de 15 minute, din ora următoare perfuzie continuă cu 5,4 mg metilprednisolon /kg/oră timp de 24 ore dacă terapia a fost instituită în primele 3 ore de la traumatism sau 48 ore dacă terapia a fost instituită după 3 ore de la traumatism dar nu mai mult de 8 ore. Studiile au arătat că dincolo de 8 ore de la traumatism, instituirea corticoterapiei nu mai este indicată ( raportul între complicaţiile corticoterapiei şi eventuala ameliorare neurologică arată o evoluţie pe ansamblu mai proastă a pacienţilor la care s-a început administrarea corticoterapiei după 8 ore de la traumatism faţă de cei la care nu s-a administrat corticoterapie.
<node parent="Traumatisul vertebromedular cervical">Evaluarea clinică şi radiografierea coloanei cervicale</node> în incidenţe standard şi incidenţe suplimentare la nevoie. Investigaţii suplimentare (mielografie, CT, mieloCT, RMN) numai dacă este cazul.
<node parent="Traumatisul vertebromedular cervical">Reducerea externă a fracturii-luxaţie</node>(halo-vest, halo-ring, potcoave transcraniene) şi menţinerea reducerii prin imobilizare cu sistemul de reducere sau cu orteze tip Minervă, guler cervical după caz.
<node parent="Traumatisul vertebromedular cervical">Intervenţia chirurgicală imediată pentru pacienţii la care din diverse motive reducerea nu este posibilă</node> sau nu reuşeşte şi care sunt apţi din punct de vedere general şi neurologic pentru o intervenţie de urgenţă.
<node parent="Traumatisul vertebromedular cervical">Intervenţie chirurgicală imediată la pacienţii cu factori compresivi suplimentari</node> faţă de simpla luxaţie (fragmente osose, discale, hematoame) în canalul vertebral, la pacientii cu deficit neurologic în agravare.
<node parent="Traumatisul vertebromedular cervical">Intervenţie chirurgicală amânată la pacienţii cu contraindicaţii pentru intervenţia imediată</node>, pacienţii la care intervenţia are scop de stabilizare şi nu de reducere sau decompresiune (fractura apofizelor articulare).
<node parent="Traumatisul vertebromedular cervical">Cale de abord</node> de obicei anterioară cu grefon intersomatic şi uneori plăcuţă metalică cu şuruburi pentru pacienţii cu indicaţie chirurgicală. Stabilizarea posterioară este de asemeni o alternativă în funcţie de particularităţile cazului şi experienţa echipei operatorii. în unele cazuri se foloseste în asociere cu stabilizarea anterioară.
<node parent="Traumatisul vertebromedular cervical">Tratament susţinut pentru pacienţii cu deficit neurologic</node>: echilibrarea tulburărilor vegetative, prevenirea leziunii medulare secundare prin asigurarea presiunii arteriale şi a oxigenării adecvate, corticoterapie, Manitol şi Furosemid în combaterea edemului medular, nursing adecvat pentru prevenirea şi combaterea stazei pulmonare, bronhopneumoniei, escarelor, meteorismului, infecţiei urinare, tromboflebitelor, redorilor musculare şi articulare.
<node parent="Traumatisul vertebromedular cervical">Recuperare şi reinserţie socială.</node>


Acest protocol nu este rigid. El poate urma un circuit mai complex sau mai scurt în funcţie de particularităţile fiecărui caz.

 


<node parent="PATOLOGIA VERTEBROMEDULARĂ NEUROCHIRURGICALĂ">Tumorile vertebrale şi tumorile medulare</node>

Pentru <node parent="Tumorile vertebrale şi tumorile medulare">tumorile vertebrale</node>, termenul de tumoră vertebromedulară folosit uneori, atrage atenţia asupra potenţialului compresiv al tumorii asupra măduvei fie prin extensia tumorii în canalul vertebral (fragment extradural tumoral), fie prin fractura patologică şi dislocare vertebrală. 
<node parent="Tumorile vertebrale şi tumorile medulare">Tumorile medulare</node> se clasifică în: 
<node parent="Tumorile medulare">tumori intramedulare</node> – ependimom, astrocitom,
<node parent="Tumorile medulare">tumori subdurale extramedulare</node> – neurinom, meningiom,
<node parent="Tumorile medulare">tumori extradurale</node>, de obicei extensii ale tumorilor vertebrale – metastaze vertebrale, mielom vertebral, osteosarcom.
Simptomatologia clinică este cea a sindromului de compresiune radiculomedulară cronică la care se adaugă sindromul vertebral în cazul tumorilor vertebrale. Sindromul vertebral poate precede simptomatologia neurologică. 
Tratamentul metastazelor vertebrale necompresive este în mare parte radio/chimioterapic, precedat eventual de puncţie-biopsie vertebrală diagnostică. Toate celelalte cazuri necesită tratament chirurgical:
ablaţie microchirurgicală a tumorilor subdurale extramedulare şi intramedulare, de obicei prin laminectomie, dar şi pe alte căi de abord în funcţie de poziţia tumorii; 
în tumorile vertebrale şi extradurale: decompresiune neurochirurgicală cu rezecţie a tumorii prin diverse căi de abord, reconstrucţia corpului vertebral (de obicei cu ciment acrilic) şi stabilizare
Prognosticul tumorilor benigne este bun cu condiţia operaţiei înainte de instalarea deficitelor ireversibile şi cu condiţia ablaţiei complete cu traumatism operator minim.
Tumorile intramedulare sunt cele mai dificile tehnic de rezecat, mai ales în cazul în care sunt infiltrative. 
Tumorile maligne secundare au o evoluţie dependentă de prognosticul bolii de bază, de sensibilitatea la iradiere şi citostatice, de invazia locală care permite sau nu o rezecţie totală la nivelul metastazei vertebrale. 

<node parent="PATOLOGIA VERTEBROMEDULARĂ NEUROCHIRURGICALĂ">Discopatia vertebrală</node>

Discopatia vertebrală este o afecţiune de cauză predominent degenerativă în care factorul traumatic poate, de asemeni, contribui. Suprasolicitarea discului intervertebral prin microtraumatisme la şoferi, prin poziţii statice prelungite la funcţionari sau prin eforturi mari la hamali etc. determină frecvenţa mai mare a bolii în aceste categorii profesionale. 
Discul intervertebral este format dintr-un nucleu pulpos înconjurat de inelul fibros şi ataşat la corpii vertebrali prin cele două plăci cartilaginoase, superioară şi inferioară. 
Degenerarea discului intervertebral prezintă patru stadii cărora le corespunde o stadializare clinică. Discopatia nu trece obligator prin toate aceste stadii, unele pot fi sărite. Din punct de vedere didactic prezentarea acestei stadializări uşurează mult înţelegerea capitolului degenerării discale. 

<node parent="Discopatia vertebrală">Stadiile anatomoclinice</node> sunt: 
<node parent="Stadiile anatomoclinice">Lombalgia</node>: durerea lombară are ca substrat anatomopatologic apariţia de fisuri în lamele inelului fibros
<node parent="Stadiile anatomoclinice">Blocajul lombar</node>: durerea lombară însoţită de contractură paravertebrală are drept substrat anatomo-patologic pătrunderea fragmentelor de nucleu pulpos în fisurile inelului fibros
<node parent="Stadiile anatomoclinice">Hernia de disc lombară</node> constituie ieşirea fragmentelor de nucleu pulpos degenerat împreună cu fragmente de lame fibroase şi uneori fragmente de platou cartilaginos în afară spaţiului intervertebral fie sub formă de protruzie, fie sub formă de sechestru liber sau parţial ataşat care se exteriorizează prin fisura inelului fibros. Exteriorizarea se poate face sub- sau transligamentar în funcţie de perforarea sau nu a ligamentului vertebral comun posterior. Locul de predilecţie al hernierii îl constituie recesul vertebral lateral, locul unde inelul fibros este constituţional mai slab. Majoritatea herniilor sunt deci posterolaterale şi comprimă rădăcina nervoasă din reces. Rădăcinile lombare au traiect oblic astfel încât o hernie în reces a discului subiacent vertebrei L4 va comprima rădăcina nervoasă ce iese prin foramenul subiacent pediculului L5. Foramenul intervertebral este delimitat pe înălţime între doi pediculi vertebrali adiacenţi şi prezintă un compartiment radicular superior şi un compartiment discal inferior. Pentru cazul discului L4 – L5 hernierea discului în reces (eventualitatea cea mai frecventă) va comprima rădăcina L5 în timp ce hernierea în foramen sau în afara acestuia (hernia extrem laterală) vor comprima rădăcina L4. Sechestrul herniar (format din tesut cartilaginos degenrat în care nu se mai poate face distincţia între porţiunile provenite din nucleul pulpos şi cele provenite din inelul fibros) poate migra îndărătul corpilor adiacenţi sau, cel mai frecvent în recesul canalului vertebral, cât şi în foramenul intervertebral. Se întâlnesc şi hernieri la distanţă mai mare cât şi hernieri transdurale rare.
Există trei stadii clinice ale herniei de disc lombare ce corespund gravităţii sindromului de compresiune radiculară:
<node parent="Hernia de disc lombară">stadiul iritativ</node>
<node parent="Hernia de disc lombară">stadiul paretic (sciatica paretică)</node>
<node parent="Hernia de disc lombară">stadiul paralitic (sciatica paralitică)</node>.
4. <node parent="Stadiile anatomoclinice">Stadiul de discartroză</node> este caracterizat prin îngustarea spaţiului intervertebral, osteofite marginale, îngroşări ligamentare, artroza interapofizară, uneori fibroza periduroradiculară. Manifestările clinice sunt adesea cele ale stenozei vertebrale.
Diverse situaţii particulare pot apare: hernia de disc mediană cu sindrom de compresiune a cozii de cal (urgenţă neurochirurgicală), leziuni la mai multe nivele, hernie de disc asociată malformaţiilor lombosacrate etc. 
Hernia de disc se poate întâlni şi la celelalte nivele vertebrale dar mai rar: hernie de disc cervicală (5-10%), hernie de disc toracală (sub 3%), hernie de disc lombară superioară (10-15%), hernie de disc lombară inferioară (L4-L5, L5-S1 – peste 80%).
Explicaţia localizării de predilecţie lombară inferioară stă în faptul că specia umană a trebuit să se adapteze la ortostatism şi mobilitate a trunchiului cu preţul unei solicitări biomecanice mai mari din partea şarnierei (“balamalei") lombosacrate.
Hernia de disc cervicală se manifestă prin cervicobrahialgie şi, în cazul compresiunii medulare, tetrapareză.
Hernia de disc toracală (dorsală) se manifestă prin dorsalgie însoţită de nevralgie intercostală şi în cazul compresiunii medulare, parapareză. 

<node parent="Discopatia vertebrală">Clinica herniei de disc lombare</node> asociază sindromul neurologic sciatic radicular cu un sindrom vertebral lombar. Sciatica radiculară se manifestă printr-o durere cu iradiere pe traiectul sciaticului până în dermatomul rădăcinii respective. În stadiul deficitar, în dermatomul respectiv se decelează hipoestezie, iar la examenul motilităţii pareză radiculară L5 (pareza flexiei dorsale a piciorului) sau S1 (pareza flexiei plantare a piciorului). Reflexul Achilian este afectat în sciatica S1 deficitară. Rădăcina L5 deşi iese prin gaura de conjugare L5-S1, este comprimată în recesul L4-L5 unde are un traiect oblic descendent (explicaţie a sciaticei radiculare L5 pentru hernia de disc L4-L5 şi în mod similar a sciaticei radiculare S1 pentru hernia de disc L5-S1). Probele de elongaţie sunt pozitive (punerea în tensiune a nervului declanşează durerea: d.ex. ridicarea membrului inferior întins de pe planul patului în cadrul manevrei Lasegue). Sindromul vertebral este manifestat prin lombalgie, contractura paravertebrală lombară, scolioză (sciatica scoliotică). 
Pentru hernia de disc lombară conducerea <node parent="Clinica herniei de disc lombare">diagnosticului diferenţial</node> urmează schematic următoarele trei etape:
<node parent="diagnosticului diferenţial">Durerea membrului inferior</node> – nu toate durerile la acest nivel sunt sciatice (o durere vie fulgurantă care iradiază în lungul traiectului nervului sciatic, greu de confundat în forma clasică, dar frecvent prezentă în forme atipice). Alte cauze ale durerii în membrul inferior sunt: durerea ortopedică (platfus, luxaţie congenitală de sold, necroză de cap femural, coxartroză, gonartroză, rupturi de menisc, fracturi etc.), durere vasculară (claudicaţie intermitentă în arteriopatia obliterantă, durerea varicoasă), dureri din afecţiuni cutanate (erizipel), musculare, polinevrită etc. Deficitul de mers la rândul lui are numeroase cauze între care sindromul pseudobulbar, sindromul Hakim-Adams trebuie amintite întrucât stenoza de canal vertebral poate coexista la pacienţi vârstnici cu lacunarism cerebral sau hidrocefalie.
<node parent="diagnosticului diferenţial">Sciatica radiculară</node> – L5 (iradiată periferic în haluce şi fata dorsala a piciorului) şi S1 (iradiată periferic în degetul mic de la picior şi plantă) nu este totdeauna atât de tranşantă în hernia de disc. Ea se diferenţiază de alte cauze de sciatică sau parasciatică (nevritică, diabetică, compresiuni ale nervului sciatic la diferite nivele, în special la nivelul bazinului). 
<node parent="diagnosticului diferenţial">Hernia de disc</node> – ca etiologie a sciaticei radiculare, deşi intervine în 95% din cazuri, trebuie diferenţiată de alţi factori compresivi radiculari: tumori vertebrale, Morb Pott, tumori ale cozii de cal, fracturi, spondilolistezis, stenoza de reces vertebral sau foraminală etc.

<node parent="Clinica herniei de disc lombare">Investigaţiile paraclinice</node> pot stabili etiologia discală a herniei de disc înlăturând celelalte posibilităţi în cazurile cu simpromatologie atipică. 
Radiografia de coloană vertebrală lombară în mod clasic evidenţiază triada Barr, rareori completă în practică: pensarea spaţiului intervertebral, dispariţia lordozei lombare cu rectitudinea coloanei pe imaginea de profil şi scolioza pe imaginea de faţă. în diagnosticul herniei de disc radiografia este tot mai mult abandonata în favoarea examenului RMN al coloanei lombare. Imagistica RMN evidenţiază clar structurile cartilaginoase şi nervoase spre deosebire de radiogrqafie care evidenţiază numai structurile osoase. în plus radiografia dă numai o imagine de ansamblu asupra segmenului de corp radiografiat, în timp ce examenul RMN ne dă imagini pe secţiuni care în mod convenţional sunt axiale (transversale), sagitale sau coronare dar teoretic pot fi orientate în orice plan al spaţiului. Prin explorarea RMN putem stabili poziţia exactă a herniei în cazul în care secţiunile au fost meticulos efectuate cât şi raporturile herniei cu structurile nervoase şi osteoligamentare adiacente. 
<node parent="Clinica herniei de disc lombare">Tratamentul</node> conservator al discopatiei vertebrale se referă la un regim de viaţă cu evitarea eforturilor şi poziţiilor care suprasolicită coloana vertebrală, cura balneară, fizioterapia, medicaţia antalgică, antiinflamatorie şi decontracturantă în puseele algice. Indicaţiile ablaţiei herniei de disc sunt: apariţia deficitului neurologic, lombosciatica rebelă la tratamentul conservator 1-2 luni, lombosciatica hiperalgică. 
Metoda cea mai răspândită este ablaţia herniei printr-o laminectomie limitată şi rezecţia ligamentului galben, preferabil microchirurgical sau endoscopic. Chiuretarea completă sau parţială a discului bolnav rămâne la opţiunea echipei operatorii. Implantarea spaţiului intervertebral cu o casetă transversală este uneori indicată în cazurile de instabilitate vertebrală asociată herniei de disc şi urmăreşte fuziunea corpior vertebrali adiacenţi cu tratamentul instabilităţii. În hernia de disc asocierea instabilităţii vertebrale este o eventualitate rară. Există metode de rezecţie percutană a herniei de disc cu indicaţie limitată întrucât la ora actuală nu pot rezolva numeroasele leziuni asociate în mod obişnuit unei hernii discale: sechestrele migrate, proeminenţele discoosteofitice, stenozele de reces, fibroza periduroradiculară, varicele peridurale.
În cazurile în care pacientul solicită siguranţa unei motilităţi vertebrale performante (sportivi etc.) spaţiul intervertebral poate fi protezat prin aplicarea unei proteze de disc intervertebral. În aceste cazuri operaţia se face pe cale anterioară şi are un grad de risc mai crescut. Deşi apărută de peste 15 ani această metodă este foarte rar indicată. 
Persistenţa postoperatorie a unor simptome în cazul herniilor de disc operate are diverse explicaţii: existenţa unor modificări patologioce în structura rădăcinii nervoase: întreruperi de fibre sau fibroza după compresiuni prelungite, coexistenţa altor fenomene degenerative la nivelul articulaţiilor interapofizare, ligamentelor, discurilor vecine, apariţia instabilităţii vertebrale, factori psihologici (avantaj material, simulare conştientă sau subconştientă). Întrucât nu toţi aceşti factori sunt influenţaţi de discectomie, o discuţie atentă cu pacientul asupra simptomelor care urmează să fie vindecate sau ameliorate prin operaţie şi a celor care ne aşteptăm să persiste, cât şi educaţia pacientului discopat asupra modului în care poate trăi confortabil dacă evită anumite solicitări dinamice sau posturale ale coloanei, expunerile la frig şi umezeală etc. Intervenţia are rezultate bune şi foarte bune în peste 97% din cazuri dacă concordanţa clinico-imagistica şi planingul operator au fost corect evaluate şi dacă pacientul înţelege că ablaţia unei hernii nu înseamnă cura discopatiei întregii coloane şi nu înseamnă înlocuirea unui nerv degenerat prin compresiune cu un nerv nou. Complicaţii postoperatorii infecţioase sau cicatriciale, instabilitatea, rezecţia incompletă a factorilor compresivi, accentuarea parezelor radiculare postdecompresiune sunt eventualităţi rare.

<node parent="PATOLOGIA VERTEBROMEDULARĂ NEUROCHIRURGICALĂ">Stenoza de canal vertebral</node>

Diametrul anteroposterior al canalului vertebral măsurat pe radiografiile de profil este la nivel cervical de 17+/-5 mm şi la nivel lombar 22-25 mm.
Un diametru sub 12mm la nivel cervical şi sub 11 mm la nivel lombar indică în general un canal stenotic. Stenoza poate fi constituţională sau dobândită, dar în cele mai multe cazuri pe un canal constituţional îngust se adaugă factori dobândiţi (protruzii discale sau discoosteofitice, îngroşări sau calcificări ale ligamentelor galbene sau ale ligamentului vertebral comun posterior, alunecări vertebrale (spondilolistezis).
In multe cazuri structurile nervoase din canal nu tolerează această îngustare şi apar fenomene de compresiune însoţite de deficite neurologice.
Există stenoze de canal vertebral cervicale, lombare şi mai rar dorsale. De asemeni stenoza poate interesa canalul în întregime (stenoza de canal central), numai recesurile (stenoza de reces) sau foramenul vertebral prin care iese nervul spinal (stenoza foraminală). Stenoza poate interesa unul sau mai multe nivele vertebrale.

Simptomul dominant pentru stenoza de canal lombar este reprezentat cel mai frecvent de claudicaţia neurogenă, adică apariţia după un numit interval de mers sau o anumită perioadă de ortostatism a unei pareze în ambele membre inferioare, uneori unilateral cu sau fără topografie radiculară, însoţită adeseori de parestezii şi uneori durere. Pacinetul se plânge că i se slăbesc piciorele la mers sau încep să îl doară şi să ii amorţească ceea ce îl obligă să se aşeze. După un timp simptomele se ameliorează, se poate ridica şi îşi poate relua mersul. În timpul evoluţiei aceste pauze la mers devin din ce în ce mai dese. Explicaţia fiziopatologică a claudicaţiei neurogene constă pe de o parte în uşoară mărire de volum a rădăcinilor şi vaselor de sânge radiculare ce ajung să hrănească în final conul medular ca urmare a creşterii activităţii nervoase în circuitele care comandă mersul şi pe de alt în parte îngustarea şi mai mult a canalului vertebral în conditii de ortostatism prin bombarea discului intervertebral şi accentuarea lordozei cu proeminenţa ligamentelor galbene în canal. Se produce astfel o accentuare a compresiunii pe rădăcini şi un grad de hipoperfuzie atât la nivel radicular cât şi la nivelul conului medular. La poziţia în sezut lordoza diminuă, nevoia de perfuzie a conului medular şi a rădăcinilor scade şi astfel simptomele dispar şi pacientul îşi poate relua mersul pentru o perioadă.

Consecinţa cea mai importantă a stenozei de canal cervical o constituie mielopatia cervicală. Simptomatologia constă într-o tetrapareză progresivă dominată de tulburări de mers cu semne piramidale la membrele inferioare şi pareză brahială cu atrofii musculare. Tulburările de sensibilitate şi cele sfincteriene apar mai rar şi mai tardiv. Evoluţia este progresivă şi adesea invalidantă în absenţa unui tratament precoce. Mecanismul este complex fiind implicată atât compresiunea directă a cordonului medular cât şi ischemia medulară prin compresiunea vaselor, microtraumatismele măduvei în timpul mişcărilor datorită dispariţiei stratului de lcr care se interpune în mod normal între măduvă şi punţile discoosteofitice ale pacientului cu spondiloză (discartroză) cervicală. Tratamentul trebuie instituit înainte de apariţia mielopatiei vertebrale, afecţiune ce poate progresa prin mecanisme autoîntreţinute chiar după decomprimare. Stenozele de foramen cervical determina compresiuni radiculare manifestate prin cervicobrahialgie sau pareze radiculare.

Examenul RMN reprezintă explorarea imagistică de elecţie. Oferă date despre gradul şi topografia stenozei, numărul de nivele vertebrale afectate, localizarea elementelor compresive: predominent anterioare sau posterioare, imaginea de mielopatie în cordonul medular cervical, leziunile asociate: hernii de disc, spondilolistezis etc.

Unul sau mai multe nivele pot fi afectate pe segmentul cervical sau lombar sau pa ambele segmnete. În ordinea frecvenţei nivelele lombare cel mai des afectate sunt L4-L5, L3-L4, L2-L3 şi cel mai rar L5-S1.

Decomprimarea chirurgicală a canalului stenotic, se practică la nivel lombar cel mai adesea prin laminectomie şi la nivel cervical cel mai adesea prin abord anterior cu rezecţia puntilor osteofitice şi recalibrarea canalului prin discectomie sau corpectomie urmată de grefon osos intersomatic sau instrumentaţie cu casete şi plăcuţe. Există multe variante şi detalii tehnice . Stenoza de canal vertebral apare de obicei la pacienţi vârstnici adesea cu multiple comorbidităţi. Decizia intervenţiei chirurgicale, atât ca indicaţie cât şi ca tip de intervenţie, ţine cont de starea pacientului, gradul şi intinderea stenozei, gradul afectării neurologice, lipsa răspunsului la măsurile conservatoare (repaus, ortezare, tratament fizioterapic, neurotrofic şi vasodilatator).
 
<node parent="PATOLOGIA VERTEBROMEDULARĂ NEUROCHIRURGICALĂ">Spondiloliza şi spondilolistezisul</node>

Defectul congenital al sudurii osoase la nivelul istmului articular face ca vertebra să aibe aspectul a două piese osoase distincte: arcul posterior împreună cu masivul articular constituind piesa posterioară care rămâne ancorată la pediculi şi corpul vertebral (piesa anterioară) numai prin intermediul unui ţesut cartilaginos hialin (spondiloliză). Alunecarea anterioară a corpului vertebral în aceste condiţii constituie spondilolistezisul congenital care se clasifică în funcţie de amploarea alunecării: grad I (< 1cm), grad II (1-2 cm), grad III (2-3 cm), grad IV (> 3 cm), spondiloptoza. Simptome clinice vertebrale ca şi fenomene sciatice algice sau paretice însoţesc această afecţiune cu debut clinic de obicei la adultul tânăr sau de vârstă medie. La bătrâni poate apare un grad de spondilolistezis degenerativ prin alunecarea faţetelor articulare interapofizare cu deplasarea anterioară de mică amplitudine a întregii vertebre (corpul vertebral împreună cu arcul posterior). Rezolvarea chirurgicală a spondilolistezisului cunoaşte 2 alternative: decompresiunea structurilor nervoase urmată de fixare vertebrală sau reducerea alunecării urmată de fixare. Diverse implanturi folosite ca instrumentaţie posterioară sau anterioară sunt concepute pentru realizarea fixării vertebrale în spondilolistezis.

<node parent="PATOLOGIA VERTEBROMEDULARĂ NEUROCHIRURGICALĂ">Sindromul de instabilitate vertebrală</node>

În mod normal stabilitatea între două vertebre este asigurată: 
<node parent="Sindromul de instabilitate vertebrală">osos</node> – indentarea articularelor, oferă o îmbinare structurală solidă între două vertebre adiacente (după sistemul jocului puzzle).
<node parent="Sindromul de instabilitate vertebrală">disco-ligamentar</node> – motilitatea coloanei este asigurată de sumarea mişcărilor cu grad mic din mai multe segmente. Menţinerea acestor deplasări în limite fiziologice se face printr-un puternic sistem disco-ligamentar de contenţie: discul intervertebral, ligamentele vertebrale longitudinale anterior şi posterior, capsulele articulaţiilor intraapofizare, ligamentele galbene, ligamentele interspinoase).
<node parent="Sindromul de instabilitate vertebrală">muscular</node> – protecţia sau suplinirea contenţiei disco-ligamentare este în mare parte realizată de puternica musculatură cu inserţie vertebrală, mecanism care explică relativa raritate a sindromului de instabilitate vertebrală după discectomie.
Sindromul de instabilitate vertebrală are două aspecte: 1) instabilitate acută posttraumatică, 2) instabilitatea cronică din suferinţele degenerative deja menţionate sau postoperatorie.
<node parent="Sindromul de instabilitate vertebrală">Instabilitatea acută traumatică</node> este o condiţie gravă în cazul în care nu este recunoscută pentru a fi tratată cu modalităţile de stabilizare internă sau externă amintite la subiectul “Traumatismele vertebromedulare". Dacă diagnosticul exact al acestei forme de traumatism este dificil, cu atât mai dificilă este diagnosticarea instabilităţii cronice. În mare parte diagnosticul este clinic, bazându-se pe o simptomatologie subiectivă: durerea în timpul solicitărilor coloanei vertebrale (mers, eforturi, solicitări statice prelungite etc.). Din aceste considerente diferenţa între instabilitatea vertebrală, durerea discopată şi simptomatologia psihogenetică este dificilă şi se bazează pe evaluarea cumulativă a observaţiei clinice repetate şi investigaţiile imagistice. Stabilizarea vertebrală ca tratament al instabilităţii are trei alternative: 
<node parent="Sindromul de instabilitate vertebrală">imobilizare externă</node> – se poate prin orteze vertebrale: în funcţie de nivel, acestea sunt: HALO-vest, gulere cervicale, corsete, lombostate. Aparatele ghipsate tip minerva sau corset sunt tot mai rar folosite ( greoaie, neajustabile, nu permit toaleta sau inspecţia la nevoie a tegumentelor subiacente).
<node parent="Sindromul de instabilitate vertebrală">fuziune instrumentală</node> – se poate obţine pe cale 
posterioară: plăcuţe cu şuruburi transpediculare, cârlige sublamelare, cadre metalice, casete intervertebrale transversale (PLIF - postero-lateral interbody fusion) 
anterioară: plăcuţe cu şuruburi vertebrale anterioare, meşe de plasă de titan cilindrice (casete verticale), casete transversale metalice sau din fibră de carbon
O serie de substituenţi osoşi sau grefe osoase pot fi folosite alternativ sau asociat cu instrumentaţia spinală pentru a obţine o bună consolidare intervertebrală: coral, hidroxiapatite impregnate eventual cu factori de creştere sau osteoblaste
<node parent="Sindromul de instabilitate vertebrală">protezare discală</node> – numeroase sisteme sunt lansate în ultimul timp de diverse firme pentru a înlocui nucleul pulpos sau discul intervertebral în întregime. Proteza de disc LINK este constituită din două plăci de titan care se ataşează la corpii vertebrali în locul plăcilor cartilaginoase discale şi un disc polivinilic rezistent la solicitările mecanice care se încastrează între concavităţile celor două plăci. 

<node parent="PATOLOGIA VERTEBROMEDULARĂ NEUROCHIRURGICALĂ">Patologie infecţioasă vertebromedulară neurochirurgicală</node>

Este reprezentată de spondilodiscite, empieme subdurale, rareori abcese medulare.
Spondilodiscita este de departe cea mai frecventă manifestare infecţioasă vertebro-medulară cu potenţial neurochirurgical. Predilecţia infecţiei la acest nivel se explică prin vascularizaţia bogată şi staza sanguină în osul spongios subiacent platoului vertebral de unde microorganismele pot trece în discul vertebral, spaţiu fara vascularizatie şi în consecinţă, cu o proastă apărare antiinfecţioasă. Cea mai cunoscută este infecţia tuberculoasă (morbul Pott). Infecţiile cu germeni banali sunt de asemeni întâlnite. Infecţia postoperatorie poate apare ca urmare a contaminării spaţiului intervertebral. 
Tratamentul formelor necompresive este specific (antibioterapie, tuberculostatice). În formele compresive sau cu distrucţii osoase importante procedee decompresive şi de drenaj pot să se impună, urmate eventual de stabilizare instrumentală în acelaşi timp operator sau într-un timp amânat după vindecarea infecţiei. 

<node parent="PATOLOGIA VERTEBROMEDULARĂ NEUROCHIRURGICALĂ">Afecţiunile congenitale vertebromedulare</node>

Defectul de sudură a tubului neural la nivel medular induce o serie de disrafii vertebro-medulare: mielomeningocel, meningocel, spina bifida, sinus dermal. Localizarea de predilecţie este lombosacrată, mai rar cervicală. Când elementul nervos meduloradicular este implicat în disrafie, pot exista deficite neurologice severe încă de la naştere. Când disrafia implică numai elementul osos (spina bifida), malformaţia este de obicei asimptomatică sau se poate asocia cu enurezis. 
Defectele osteogenezei vertebrale pot da naştere la scolioze, vertebre de tranziţie, blocuri vertebrale. 
O malformaţie a şarnierei cranio-vertebrale o constituie sindromul Arnold-Chiari în care datorită dezvoltării osoase insuficiente, amigdalele cerebeloase sunt coborâte în canalul vertebral în dreptul arcului posterior C1.
Criterii clinice şi paraclinice care depăşesc cadrul acestui curs stabilesc indicaţia operatorie în afecţiunile enumerate.


<node parent="PATOLOGIA VERTEBROMEDULARĂ NEUROCHIRURGICALĂ">Probleme generale de îngrijire şi protezare a bolnavului tetraplegic sau paraplegic</node>

Ieşit din faza acută aflată sub semnul dezechilibrelor neurovegetative cu o rată maximă de complicaţii, tetra/paraplegicul intră în faza recuperatorie după care trebuie să-şi găsească un mod de viaţă corespunzător noii sale condiţii. Scaunele rulante, unele foarte performante, cu comenzi electronice, reprezintă o achiziţie în arsenalul aparaturii care ameliorează calitatea vieţii pentru această condiţie umană. Perspectivele recăpătării mersului prin inginerie genetică sau tisulară medulară, prin stimularea electrică neuromusculară sau prin neuroproteze sunt într-un stadiu relativ avansat al cercetării experimentale şi clinice, creând premizele unei modificări de prognostic al para/tetraplegiei în următorii 10-20 de ani.




